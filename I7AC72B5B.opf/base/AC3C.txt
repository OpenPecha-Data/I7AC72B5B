༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG15990
ImageGroup:
ISBN:
11KG16199
n/a
LCCN:
n/a
Title:
ཕར་ཕྱིན་དགོངས་དཔྱོད་གཟུར་གནས་ཀུན་བཞད་པའི་འཛུམ་ཟེར།
phar phyin dgongs dpyod gzur gnas kun+da bzhad pa'i 'dzum zer/
Author:
བློ་བཟང་རྒྱ་མཚོ།
blo bzang rgya mtsho/
In/a
'phags yul kirti'i byes pa grwa tshang gi deb/;spyi'i 'don thengs 121
Descriptor:
Original Publication:
Place:
Publisher:
upper dharamsala, h.p.
'phags yul kirti'i byes pa grwa tshang/
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
Ist., New York, NY 10011, U.S.A 2006. Comments: 12/2013



བྱ་ར་ཕྱིན་དགོངས་དབྱད་གཟུར་གནས་
སྒྲ་བཞད་པར་འདུག་ཟེར་
རྩམ་པ་པོ།
བློ་བཟང་རྒྱ་མཚོ།
འཕགས་ཡུལ་ཀིརྟིའི་བྱེས་པ་གྲྭ་ཚང་ནས་འགྲེམས་སྤེལ་བྱས།



༄༅།། ཕར་ཕྱིན་དགོངས་དཔྱོད་གཟུར་གནས་
ཀུནྡ་བཞད་པའི་འཛུམ་ཟེར།
རྩོམ་པ་པོ།
བློ་བཟང་རྒྱ་མཚོ།
འཕགས་ཡུལ་ཀིརྟིའི་བྱེས་པ་གྲྭ་ཚང་ནས་འགྲེམས་སྤེལ་བྱས།



ཆེད་བརྗོད།
༄༅།། ངོས་ནས་སྔ་ཕྱིར་རེ་འདུན་ཞུས་དོན་བཞིན་འབྲེལ་ཡོད་བོད་ཕྱི་ནང་གཉིས་ཀྱི་སློབ་གཉེར་
པ་གང་མང་ཞིག་འཆད་རྩོད་རྩོམ་པའི་བྱ་བར་འཇུག་བཞིན་པ་ལྟར། འཕགས་ཡུལ་ཀིརྟིའི་བྱེས་པ་
གྲྭ་ཚང་གི་སློབ་གཉེར་པ་བློ་བཟང་རྒྱ་མཚོ་ནས། ཕར་ཕྱིན་དགོངས་དཔྱོད་གཟུར་གནས་ཀུན་ད་བཞད་
པའི་འཛུམ་ཟེར། ཞེས་པའི་བསྟན་བཅོས་གསར་རྩོམ་བྱས་པ་ནི་སློབ་གཉེར་པ་འདི་ཉིད་ཀྱི་བརྩམ་
ཆོས་དང་པོ་ཡིན་པས་གཞོན་ནུའི་འཁོར་འགྲོས་ལྟར་ཚིག་དོན་གཉིས་ཀར་ཞན་ཆ་ཕྲན་བུ་རེ་ཡོད་སྲིད་
ནའང་འབད་པ་ཆེན་པོས་རྩོམ་བསྒྲིགས་བྱས་པར་ལེགས་སོའི་བསྔགས་བརྗོད་ཡོད། སླད་ཕྱིན་ཚིག་
དོན་གཉིས་ཀ་ཕུན་སུམ་ཇེ་ཚོགས་སུ་འགྲོ་ཐུབ་པའི་རེ་བ་ཡོད་པས་རྩོམ་པ་ལྷོད་མེད་བྱེད་དགོས། འབྲེལ་
ཡོད་རྣམས་ཀྱིས་སློབ་གཉེར་དང་པོ་མཛད་པའི་སྐབས་ནས་བཟུང་མཁས་པ་མཁས་རྐྱང་དུ་མ་ཤོར་
བར། ཐོས་བསམ་སྒོམ་གསུམ། འཆད་རྩོད་རྩོམ་གསུམ། མཁས་བཙུན་བཟང་གསུམ་བཅས་ཡ་
བྲལ་དུ་མ་སོང་བར་གཅིག་གྲོགས་སུ་གཅིག་འགྲོ་བའི་ཐབས་ལ་འབད་པ་ལྷོད་མེད་བྱེད་གལ་ཆེ། འཕགས་
ཡུལ་ནས། རོང་ཆེན་ཀིརྟི་སྤྲུལ་མིང་པས། ཕྱི་ལོ་ ༢༠༡༡ ཟླ་ ༡༢ ཚེས་ ༡༡ ལ།



ཆེད་བརྗོད།
༄༅།། རིགས་པའི་དབང་ཕྱུག་དཔལ་ཆོས་ཀྱི་གྲགས་པས། སྐྱེ་བོ་ཕལ་
ཆེར་ཕལ་ལ་ཆགས་ཤིང་ཤེས་རབ་རྩལ་མེད་པས་ན་ལེགས་བཤད་རྣམས། །དོན་
དུ་མི་གཉེར་ཁོ་ནར་མ་ཟད་ཕྲག་དོག་དྲི་མ་དག་གིས་སྡང་བར་ཡང་། །ཡོང་
འགྱུར། །ཞེས་སྐྱེ་བོ་ཕལ་མོ་ཆེ་འཇིག་རྟེན་ཕལ་བའི་བྱ་སྤྱོད་དང་དུ་ལེན་པ་
ལས་རྒྱ་ཆེ་ལ་གཏིང་ཟབ་པའི་གཞུང་ལུགས་རིགས་ལམ་ནས་རྣམ་པར་འབྱེད་
པའི་ཤེས་རབ་ཀྱི་རྩལ་དང་བྲལ་བས་ན། རྒྱལ་བའི་བཀའི་དགོངས་དོན་ཚུལ་
བཞིན་དུ་བཀྲལ་ཏེ་རྣམ་གྲོལ་གྱི་ལམ་ཕྱིན་ཅི་མ་ལོག་པར་བསྟན་པའི་ལེགས་བཤད་
རྣམས་དང་བས་དོན་དུ་མི་གཉེར་བར་མ་ཟད། གང་ཞིག་ཡང་དག་ཡིན་མིན་
གྱི་མཐའ་ལ་མི་དཔྱོད་པར་རང་རློམ་ཁོ་ནས་གཞན་གྱིས་བྱས་པ་ཕུན་ཚོགས་
ལ་ཉོན་མོངས་ཕྲག་དོག་གི་དྲི་མ་སྣ་ཚོགས་པས་ཞེ་སྡང་སྐྱེ་བ་ཅན་ཡང་ཡོང་བར་
འགྱུར་ཞེས་གསུངས་པ་བཞིན་ངེས་པའི་སྐབས་འདིར། ༧རོང་ཆེན་བསྟན་
པའི་ཉི་མ་༧སྐྱབས་མཆོག་ཀིརྟི་སྐུ་ཕྲེང་བཅུ་གཅིག་པ་ཆེན་པོ་མཆོག་གིས་ཕྱི་
ལོ་ ༢༠༠༡ ལོར་འཕགས་ཡུལ་ཀིརྟིའི་བྱེས་པ་གྲྭ་ཚང་དུ་རིགས་ལམ་ཆེད་
སྦྱོང་བྱེད་པའི་འཛིན་གྲྭ་ཟུར་འཛུགས་གནང་སྟེ་ཐུགས་བརྩེའི་ལམ་སྟོན་དུས་
ལས་ཡོལ་མེད་གནང་བའི་འབྲས་བུར། ད་བར་ཕར་ཕྱིན་སློབ་ཐོན་པ་སྐབས་
དང་གཉིས་གསུམ་ཐོན་དང་ཐོན་བཞིན་ཡོད་པར་མ་ཟད་དེའི་ཁོངས། གཞུང་



ཆེན་མོའི་དགོངས་དོན་ལ་དཔྱད་པ་གནང་བའི་བརྩམས་ཆོས་རིགས་མང་དུ་
བྱུང་དང་འབྱུང་བཞིན་ཡོད་པ་ནི། ཨ་ལག་ཤ་ངག་དབང་བསྟན་དར་གྱིས།
རྟོག་གེའི་རིགས་པ་རྣོ་བ་ཙམ་ཞིག་ལ། །མཁས་པ་མགུ་བའི་གནའ་སྐད་མི་འདུག་
པས། །གཞུང་གི་དོན་ལ་འབྱོར་ངེས་སློབ་གཉེར་ཞིག །རྡོ་རུས་ཐུག་ངེས་
ཡོང་བ་གལ་ཆེའོ། །ཞེས་གཏན་ཚིགས་ལྟར་སྣང་བ་རེ་བཀོད་ནས་ཚིག་འཁྲི་
ཙམ་ལ་མ་བརྩད་པར་གཞུང་ཆེན་མོའི་དགོངས་དོན་དང་མཐུན་པའི་ཐོས་བསམ་
སློབ་གཉེར་རྒྱུན་ལྡན་གནང་སྟེ་དེའི་ཤེས་རབ་རྒྱུད་ལ་འཁྲུངས་པའི་བྱེད་པ་རྒྱུ་
མཐུན་གྱི་འབྲས་བུ་ཞིག་ཏུ་ངེས། །
སྤྱིར་སློབ་གཉེར་ཁང་འདི་ནས་བརྗོད་གཞི་གཅིག་གི་ཐོག་མཐར་ཆགས་
གཞུང་ལུགས་སུ་བྱས་པ་ལས་དཔྱད་བརྗོད་རྩོམ་རིགས་སོགས་ཕྱོགས་བསྡུས་
ཀྱིས་པར་བསྐྲུན་བྱེད་ཀྱི་མེད་ནའང་། ༧སྐྱབས་མགོན་ཀིརྟི་རིན་པོ་ཆེའི་ཞལ་
སྔ་ནས། གཞུང་ཆེན་པོའི་དཀའ་གནད་དང་འབྲེལ་བའི་དོགས་དཔྱོད་འདི་པར་
བསྐྲུན་བྱེད་ཐུབ་ན་ལེགས་ཚུལ་གྱི་ལམ་སྟོན་བཀའ་སློབ་གནང་བ་བཞིན།
<ཕར་ཕྱིན་དགོངས་དཔྱོད་གཟུར་གནས་ཀུན་བཞད་པའི་འཛུམ་ཟེར>>རྩོམ་
པ་པོ་བློ་བཟང་རྒྱ་མཚོ་ལ་མཚོན་ན་སློབ་གཉེར་ཁང་འདིར་ཐོག་མར་འབྱོར་
སྐབས་རིགས་ལམ་རྩོད་སྟངས་ཙམ་ཡང་མི་ཤེས་པ་ནས་གཞུང་ཆེན་མོའི་
དགོངས་དོན་ལ་རང་བློ་དང་འཚམ་པའི་རྟོག་དཔྱོད་བྱས་པའི་རྩོམ་དེབ་ཐོག་
མར་སོང་གཤིས་འདི་ལོར་དམིགས་བསལ་གྱིས་པར་བསྐྲུན་བྱས་པ་དང་།



བརྩམས་ཆོས་གྲུབ་ཟིན་འདི་ལ་མཚོན་ནའང་། རྗེ་གུང་ཐང་ཚང་གིས།
རང་རང་གཞུང་གི་བརྗོད་བྱ་དགོས་དོན་སོགས། །མ་མཐོང་ཤགས་འགྱེད་
ཚིག་འཁྲི་སྐམ་པོ་དང་། །རིགས་པས་དཔྱད་པ་མི་བཟོད་གོ་ཐོབ་ཀྱི། །བམ་
བཤད་འདིས་ཀྱང་བརྡར་ཤ་མི་ཆོད་པས། །གོ་རིགས་ཟུང་དུ་འབྲེལ་བར་སྐྱོངས་
ཤིག་ཨང་། །ཞེས་གསུངས་པ་དང་མཐུན་པར་བཤད་བྱ་གཞུང་གི་དགོངས་
དོན་སོགས་ལ་ཚུལ་བཞིན་དུ་སྦྱངས་ནས་ཡུན་རིང་འདྲིས་པར་བྱས་པ་ལས་ཚིག་
འཁྲི་ཙམ་བརྩད་ནས་རྩོད་པའི་ཆེད་དུ་རྩོམ་དེབ་ལོངས་པ་མ་བགྱིས་པར། རྩོམ་
པ་པོ་རང་གིས་གོ་བ་དང་རིགས་ལམ་ཟུང་འབྲེལ་གྱིས་གཟུར་གནས་རིགས་པ་
སྨྲ་བ་སྤྱིའི་ལུགས་སྲོལ་བཞིན་དཔྱད་ཞིབ་བགྱིས་ཡོད་པ་དང་། ལྷག་པར་ཆོས་
དང་ཆོས་མིན་གྱི་རྣམ་དབྱེ་འབྱེད་མ་ནུས་པར་བཤད་ཆོས་སྒྲུབ་ཆོས་འགལ་བར་
བཟུང་སྟེ་ཆོས་སྤོང་གི་ལས་ངན་ཚབས་པོ་ཆེ་བསགས་དང་གསོག་བཞིན་པའི་
ཚུལ་ལ་དགོངས་ཏེ། ཆོས་ཤེས་པ་ཙམ་ལ་ཆ་མི་འཇོག་པར་ཇི་ལྟར་ཤེས་པ་
རྣམས་གདམས་ངག་ཏུ་གོ་དགོས་པའི་བསླབ་འདོམས་ཀྱང་གནང་འདུག་པ་
འདིས་བསམ་བློའི་ཟབ་ཚད་ཀྱང་རྟོགས། །
འོན་ཀྱང་གཞུང་དཀྱུས་སུ་དཔྱད་མཐའ་མ་རྫོགས་པར་སོམ་ཉིའི་དྲ་
བར་ཚུད་པའི་ཞན་ཆ་རེ་ཟུང་ཡང་ཡོད་སྲིད་ན་གཟུར་གནས་རྣམ་དཔྱོད་དང་
ལྡན་པ་ཡོངས་ཀྱིས་ལམ་ནོར་དྲང་པོར་བསྲང་བའི་རེ་བ་བཅས། འཕགས་
ཡུལ་ཀིརྟིའི་བྱེས་པ་གྲྭ་ཚང་གི་ཆེས་མཐོའི་བོད་ཀྱི་རིག་གནས་སློབ་གཉེར་ཁང་གི་
སློབ་སྤྱི་སོ་རུ་བློ་བཟང་དར་རྒྱས་ནས། ཕྱི་ལོ་ ༢༠༡༡ ཟླ་ ༡༢ ཚེས་ ༡ ལ།



.
，
་་་་་ ༡༢༣
༡༣༣
་ ༡༤༧.
དཀར་ཆག
༡༽ མཆོད་པར་བརྗོད་པ། ་་་་་་་་་་་་་
༢༽ ཕར་ཕྱིན་དཀའ་གནད་དྲིས་ལན། ་་་་་་
༣༽ ཐེག་ཆེན་སེམས་བསྐྱེད་ཀྱི་མཐའ་དཔྱོད། ་་་་
༩༽ རྣམ་རིག་པའི་ལུགས་ཀྱི་ལྟ་བ་ལ་དཔྱད་པ། ་་་
༥༽ བཀའ་དང་བསྟན་བཅོས་ཀྱི་དོགས་དཔྱོད།
༦༽ ཤེས་སྒྲིབ་གཟུང་འཛིན་གྱི་རྟོག་པ་ལ་དཔྱད་པ། ་
༧༽ ཚོགས་གཉིས་ལ་མདོ་ཙམ་དཔྱད་པ། ས་
༨༽ སྐབས་གཉིས་པའི་མཐོང་ལམ་གྱི་དོགས་དཔྱོད། ་་
༩༽ མངོན་རྟོགས་རྒྱན་གྱི་སྐབས་བཞི་པའི་ཚིག་འགྲེལ། ། བ་ དང་དང་འབའ་ ་་་
༡༠༽ པཎ་ཆེན་ཕར་ཕྱིན་སྤྱི་དོན་སྐབས་བཞི་པའི་ཟིན་བྲིས། ་་
༡༡༽ ཀུན་གཞིའི་དཀའ་གནད་དོགས་སློང་གི་ཚུལ་དུ་བཀོད་པ།་་་་་་་་་
༡༣༽ ཕར་ཕྱིན་སྐབས་བཞི་པའི་སྦྱོར་བའི་དོགས་དཔྱོད། ་་་
༡༣༽ གཞི་ཤེས་ཀྱི་སྦྱོར་བ་ལ་དཔྱད་པ།་་་
༡༤༽ དབང་སྟོབས་ཀྱི་ཁྱད་པར་ལ་ཅུང་ཙམ་དཔྱད་པ།
༡༥༽ སྲིད་པ་འཁོར་ལོའི་མཚོན་དོན།
༡༥༧
༡༡༥
་་་༌ ༢༧༥
octorsts
་་་་་་་་་་ ༢
༩



༢༠༩
༣༢༣
༡༦༽ བློ་སྣ་ཆོས་ལ་བསྒྱུར་པའི་གདམས་ངག་གི་འགྲེལ་པ། ་་་་་་་་་་་་་
༡༧༽ ཐོས་བསམ་རང་རྒྱུད་འདུལ་ཐབས་སུ་སྦྱོར་ཚུལ། ་
༡༨༽ སོ་ཐར་གྱི་ཚུལ་ཁྲིམས་སྲུང་སྡོམ་བྱ་ཚུལ་བརྗོད་པ། ་་
༡༩༽ ཐར་འདོད་ཆོས་པ་རྣམས་ཀྱི་བསམ་སྤྱོད་གླེང་བ། ༌
༢༠༽ མཇུག་གཏམ། །
༣༣༥
༣༤༧
༣༦༣



མཆོད་པར་བརྗོད་པ།
༄༅།། བསོད་ནམས་ཡེ་ཤེས་ཚོགས་གཉིས་སྦྱོར་བའི་གུས་རྟག་བརྟན་
པོའི་རྒྱུན་འགྲུས་ཀྱིས། །ལྷུན་འགྲུབ་སྐུ་བཞིའི་མངོན་རྟོཌ་མཆོག་བརྙེས་
མཚན་དཔེའི་དཔལ་གྱིས་གཟི་འབར་ཞིང་། །མ་ལུས་སྲིད་ཞིའི་འཇིགས་
ལས་སྐྱོབ་པའི་རྟེན་འབྱུང་ཟབ་མོའི་ལེགས་བཤད་གཏམ། །སྐྱེ་དགུ་འགྲོ་
བའི་དཔྱིད་དུ་འཇོ་མཁས་ཐུབ་དབང་བླ་མར་ཕྱག་འཚལ་ལོ། །རྒྱལ་ཡུམ་
སྦས་དོན་ཟབ་མོའི་ལམ་གྱི་གནད། །མ་འདྲེས་ཀུན་ཁྱབ་གསུང་གི་མཛད་བཟང་
ཅན། །བརྩེ་ཆེན་ཐུགས་རྗེའི་མི་ཕམ་འགྲོ་བའི་མགོན། །རྒྱལ་བའི་རྒྱལ་ཚབ་
མགོན་པོར་གུས་པས་འདུད། །བདེར་གཤེགས་གསུང་གི་ཟབ་རྒྱས་དེ་ཉིད་
དོན། །ཐེག་མཆོག་ཚུལ་གཉིས་ཤིང་རྟ་ཆེན་པོའི་སྲོལ། །ཡང་དག་རིགས་
པའི་ལམ་གྱིས་གསལ་བྱེད་པའི། །འཕགས་མཆོག་ཀླུ་ཐོགས་ཞབས་ལ་སྙིང་
ནས་གུས། །ཐུབ་གསུང་ཤིང་རྟ་ཆེན་པོའི་ལམ་གྱི་སྲོལ། །དབུ་སེམས་རིགས་
ཚུལ་ཟབ་མོའི་གསལ་མཛད་པའི། །འཕགས་བོད་ལོ་པཎ་མཁས་པའི་ཚོགས་
རྣམས་ཀྱི། །མཛད་མཆོག་གསུང་གི་བཀའ་དྲིན་སྙིང་ལ་ལྕི། །མཐའ་བྲལ་
སྟོང་དང་རྟེན་འབྱུང་ཟུང་འཇུག་དོན། །དྲི་མེད་ལུང་རིགས་འབུམ་གྱི་འཕྲིན་
ལས་ཀྱིས། །ཁ་བའི་ལྗོངས་སུ་མདོ་སྔགས་རྒྱས་མཛད་པ། །རྒྱལ་བ་གཉིས་
པ་སྲས་དང་བཅས་པར་འདུད། །རྣམ་ཀུན་མཆོག་ལྡན་ཆོས་དབྱིངས་ངོ་བོར་



གཟུར་གནས་ཀུནྡྲ་བཞད་པའི་འཛུམ་ཟེར།
མཉམ་བཞག་ཀུན་ནས་གཡོ་མེད་ཀྱང་། །རབ་འབྱམས་བརྩེ་ཆེན་སྙིང་པོར་
ཐིམ་པའི་མ་དག་འགྲོ་བའི་དཔལ་དུ་ཤར། །གང་འདུལ་སྒྱུ་འཕྲུལ་འཕྲིན་
ལས་སྟོང་གིས་ཁམས་གསུམ་ཞི་བསིལ་བསྐྲུན་མཛད་པ། །སྙིགས་མའི་
མགོན་པོ་ཕྱག་ན་པདྨོས་བྱང་ཆུབ་བར་དུ་མི་འབྲལ་སྐྱོངས། །༧ཡབ་རྗེ་བློ་
བཟང་ཆོས་ཀྱི་རྒྱལ་པོའི་བསྟན་པ་འཛིན་སྐྱོང་སྤེལ་བ་ལ། །མི་བཟད་ཐུགས་
བསྐྱེད་སྨོན་པ་བརྟན་པོས་བས་མཐའི་འགྲོ་རྣམས་རྗེས་འཛིན་དུ། །འཇིགས་
མེ ད་གསང་གསུམ་ངོ་མཚར་མཛད་པ་རྒྱལ་སྲས་སྤྱོད་པའི་རོལ་པ་
ཅན། །བརྩེ་ཆེན་ཡེ་ཤེས་དཔལ་དུ་ཤར་བ་གདུལ་བྱ་རྒྱ་མཚོའི་མགོན་དེར་
འདུད། །ལྟ་སྒོམ་སྤྱོད་པས་མཐར་འཛིན་གཡང་ལས་གྲོལ། །མཁས་བཙུན་
བཟང་པོས་ཡོན་ཏན་ཀུན་ནས་རྫོགས། །འཆད་རྩོད་རྩོམ་པས་གཏན་བདེའི་
ལམ་བཟང་ཆེ། །གསལ་མཛད་བཤེས་གཉེན་རྣམས་ལ་སྙིང་ནས་གུས། །ཤེར་
ཕྱིན་དགོངས་པ་ཟབ་མོའི་ནམ་མཁའི་དབྱིངས། །ཐོས་བརྩོན་བསམ་སྦྱོར་
གཤོག་པས་བགྲོད་དཀའ་ཡང་། །བཤེས་གཉེན་དམ་པའི་ཐུགས་རྗེའི་རླུང་
ཤུགས་ཀྱིས། །འདི་ལྟར་འཇུག་ལ་བདག་ཡིད་སྤྲོ་བ་བརྟས། །
ཞེས་སྐྱབས་ཡུལ་ཁྱད་པར་ཅན་རྣམས་ལ་མཆོད་པར་བརྗོད་ཅིང་ཤིས་
པའི་ཚིག་གིས་ངག་ལམ་ཀུན་ནས་དགེ་བར་བྱས་ཏེ། གང་ཞིག་གླེང་བར་བྱ་
བ་ལ་འཇུག་པ་ནི། དེ་ཡང་མཉམ་མེད་བདེ་བར་གཤེགས་པའི་སྟོན་པ་ཐུབ་པའི་
དབང་པོས་དང་པོར་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་པ་གྲངས་
མེད་གསུམ་གྱི་ཚོགས་གཉིས་རླབས་པོ་ཆེ་བསགས། མཐར་གཞི་དང་སྙིང་



མཆོད་པར་བརྗོད་པ།
པོ་མེ་ཏོག་གི་བརྒྱན་པའི་འོག་མིན་གཉིས་པར་ལྔ་ལྡན་གཟུགས་སྐུའི་རྒྱལ་ཐབས་
མངོན་དུ་མཛད་དེ། སྐལ་བ་དང་ལྡན་པའི་གདུལ་བྱ་རྣམས་ལ་ཟབ་པ་དང་རྒྱ་
ཆེ་བའི་ཆོས་ཚུལ་མཐའ་ཡས་མུ་མེད་པར་བཀའ་བསྩལ་པ་ལས། རབ་དང་
ཆེས་ཕུལ་དུ་བྱུང་བའི་མཚན་ཉིད་མེད་པའི་ཤེར་ཕྱིན་གྱི་ཡུམ་མདོའི་སྦས་
དོན་མངོན་རྟོགས་ཀྱི་རིམ་པ་སྐབས་བརྒྱད་དུ་འདྲིལ་ནས་གཏན་ལ་འབེབས་
པའི་བསྟན་བཅོས་མངོན་རྟོགས་རྒྱན་གྱི་རྒྱན་དུ་གྱུར་པ། ༧རྗེ་བླ་མ་རྒྱལ་
བ་བློ་བཟང་གྲགས་པ་ཡབ་སྲས་ཀྱི་མདོ་རྒྱན་གྱི་དགོངས་པ་གསལ་བར་ཕྱེ་
བའི་ལེགས་བཤད་སྤྱི་དང་། པཎ་ཆེན་བསོད་ནམས་གྲགས་པ་དཔལ་རྣམ་
དཔྱོད་མཆོག་གི་སྡེ་ཞེས་མཚན་གྱི་སྙན་པ་ཕྱོགས་སུ་གྲགས་པ་གང་དེའི་ཕར་
ཕྱིན་སྤྱི་ཐལ་སོགས་གཞུང་ཆེན་མོའི་དགོངས་དོན་ལ་རང་བློ་དང་འཚམ་
པའི་ཐོས་དཔྱོད་བརྒལ་བརྟགས་ཀྱིས་རང་མཉམ་བློ་གསར་རྣམས་ལ་དཔྱད་
སོན་ཙམ་དུ་བསྲིངས་པ་གཟུར་གནས་ཀུན་བཞད་པའི་འཛུམ་ཟེར་ཞེས་བྱ་
བར་འཇུག་པའི་སྤྲོ་བ་བརྟས་སོ། །



ཕར་ཕྱིན་དཀའ་གནད་དྲིས་ལན་རྨོངས་སེལ་མེ་སྟག་
ཕྲེང་བ་ཞེས་བྱ་བ་བཞུགས་སོ།།
ཞི་བསིལ་མཁྱེན་བརྩེའི་ཟླ་གཞོན་འཛུམ་པ་ཡིས།།
ཐུབ་བསྟན་བཤད་སྒྲུབ་འོད་ཕྲེང་གཡོ་བའི་ཚེ།།
རིང་ནས་གང་འདུལ་ལོག་པའི་བློ་ལྡན་གྱི།།
གདུང་སེལ་བཤེས་གཉེན་སྨྲ་བའི་དབང་པོར་འདུད།།
མདོ་སྔགས་གསུང་རབ་མཐའ་དག་གི་དགོངས་དོན་སྨྲ་བ་ལ་ཐོགས་
པ་མེད་པའི་མཁས་གྲུབ་དམ་པ། ལུང་རིགས་བྱེ་བའི་གཏེར་མཛོད། དགེ་
བའི་བཤེས་གཉེན་ཆེན་པོ་འབྲས་བློ་གླིང་ལྷ་རམས་པ་ཏྲེ་ཧོར་ཟླ་བ་ཚེ་རིང་མཆོག་
ཉིད། ཉིན་མཚན་ལྟོས་མེད་ཁོར་མོ་ཡུག་ཏུ་རིས་སུ་མ་ཆད་པའི་གདུལ་བྱ་རྣམས་
ལ་དཔེ་ཆ་དཔེ་ཁྲིད་ཀྱི་གཞན་དོན་ཁོ་ནར་རྩེ་གཅིག་ཏུ་གཞོལ་བའི་མཛད་འཕྲིན་
རྒྱུན་མི་ཆད་པར་རླབས་ཆེ་མོད་ཀྱི། གུས་རྨོངས་པས་གཞུང་ཆེན་མོའི་དགོངས་
དོན་རང་བློས་ཇི་བཞིན་མ་རྟོགས་པའི་དཀའ་གནད་འགའ་ཤས་དོགས་འདྲི་ཞུས་
པ་ལའང་སྐྱོ་ངལ་མེད་པར་དགྱེས་བརྩེ་ཆེན་པོས་བཀའ་ལན་གནང་བ་འོད་སྡེར་
ལས་བཤུས་པ་འདི་ལྟར། །
དྲི་བ་དང་པོ། སྡུག་བསྔལ་བདེན་པའི་ཁྱད་ཆོས་སུ་གྱུར་པའི་སྟོང་
བདག་མེད་གཉིས་ལ་ཕྲ་རགས་ཡོད་མེད་ཀྱི་ཚུལ་ཇི་ལྟར་ཡིན་ལགས།



གཟུར་གནས་ཀུནྡ་བཞད་པའི་འཛུམ་ཟེར། །
དྲི་བ་དང་པོའི་ལན། དེ་ལ་འདིར་རྙོག་དྲ་ཚ་བོ་ཡོད། སྡུག་བསྔལ་
བདེན་པའི་ཁྱད་ཆོས་སུ་གྱུར་པའི་སྟོང་བདག་མེད་གཉིས་པོ་དེ་གང་ཟག་གི་བདག་
མེད་སྒྲུབ་པའི་རྟགས་ཀྱི་ཕྱོགས་ཆོས་གྲུབ་ཚེ་དེ་གཉིས་རྟོགས་པར་ཐར་ལམ་
གསལ་བྱེད་དང་། ཚད་མའི་ལམ་བསྒྲིགས་”། རྣམ་ངེས་དར་ཊིཀ་སོགས་
དཔེ་ཆ་མང་པོར་གསུངས་ཡོད། རྟོགས་བཀོད་ཚེ། རང་དབང་བའི་བདག་
ཆོས་ཅན། རང་བཞིན་གྱིས་མེད་དེ། ཕུང་པོ་དང་རང་བཞིན་གཅིག་དང་ཐ་
དད་གང་དུའང་མེད་པའི་ཕྱིར། ཞེས་པ་དེ་རྩ་བའི་རྟགས་དང་། རྟགས་སྒྲུབ་
ནི༑ རང་དབང་བའི་བདག་ཆོས་ཅན། ཕུང་པོ་དང་རང་བཞིན་གཅིག་ཏུ་མེད་
དེ༑ ཡོད་ན་དམིགས་སུ་རུང་བ་ལས་མ་དམིགས་པའི་ཕྱིར། རང་བཞིན་
གྱིས་གཞན་དུ་མེད་དེ། རང་བཞིན་གྱིས་གཅིག་ཁེགས་པའི་ཕྱིར། ཞེས་པའི་
རྟགས་སྒྲུབ་ཀྱི་རིགས་པ་གཉིས་ཀྱི་བསྒྲུབ་བྱ་རྟོགས་པ་ན་སྡུག་བསྔལ་བདེན་པའི་
ཁྱད་ཆོས་སུ་གྱུར་པའི་སྟོང་བདག་མེད་གཉིས་གྲུབ་པར་གསུངས། རྩ་བའི་
རྟགས་ལ་བརྟེན་ནས་བདག་འཛིན་ལྷན་སྐྱེས་ཀྱི་ཞེན་ཡུལ་རྣམ་པར་བཅད་པའི་
བདག་མེད་ཕྲ་མོ་གྲུབ་པ་ཡིན་གསུངས་ལ། དེ་འདོད་ཚུལ་གཅིག་རེད།
ཡང་ཕྱོགས་གཞན་ཞིག་གི་འདོད་ཚུལ་ནི། རྣམ་འགྲེལ་ལས། སྟོང་
ཉིད་ལྟ་བས་གྲོལ་འགྱུར་གྱི། །སྒོམ་པ་ལྷག་མ་དེ་དོན་ཡིན། །ཞེས་མི་རྟག་
སོགས་བཅུ་དྲུག་པོའི་ནང་ནས་སྟོང་བདག་མེད་གཉིས་རྟོགས་པའི་བློ་དེ་ཉོན་མོངས་
ལས་དངོས་སུ་གྲོལ་བྱེད་ཡིན་པར་གསུངས་ལ། ཉོན་མོངས་ལས་དངོས་སུ་
གྲོལ་བྱེད་ཅེས་པ་ཉན་ཐོས་མཐོང་ལམ་བར་ཆད་མེད་ལམ་གྱི་ཡུལ་སྟོང་བདག་



དྲིས་ལན་རྨོངས་སེལ་མེ་སྟག་ཕྲེང་བ།
མེད་གཉིས་རེད། རྣམ་པ་ལྷག་མ་བཅུ་བཞི་དེ་ཡོངས་སུ་སྦྱོང་བའི་ཐབས་ཡིན་
གསུངས། ཡོངས་སུ་སྦྱོང་བའི་ཐབས་ཞེས་པ་དེ་ཉོན་མོངས་ལས་དངོས་སུ་
གྲོལ་བྱེད་ཀྱི་སྟོང་བདག་མེད་གཉིས་དངོས་སུ་རྟོགས་པའི་བར་ཆད་མེད་ལམ་
གྱིས་ཉོན་མོངས་ཀྱི་དངོས་ཀྱི་གཉེན་པོ་བྱེད་པ་དེ་ཡི་ཚེ། དེའི་གྲོགས་སམ་ཟིན་
བྱེད་དམ་ངོ་བོ་གོང་འཕེལ་དུ་འགྲོ་བའི་ཐབས་སུ་གསུངས་ལ། སྟོང་བདག་
མེད་གཉིས་པོ་དེ་ཉན་ཐོས་མཐོང་ལམ་བར་ཆད་མེད་ལམ་གྱི་ཡུལ་དུ་གྲུབ་པས་
བདག་མེད་ཕྲ་མོ་ཡིན་དགོས། དེ་བཞིན་དུ་རྗེའི་དབུ་མ་དགོངས་པ་རབ་
གསལ་ལས། ཀུན་བཏུས་ཀྱི་ཚིག་ཁུངས་སུ་དྲངས་ནས་གསལ་པོར་གསུངས་
ཡོད། ཀུན་བཏུས་ཀྱི་ཚིག་ནི། བདག་མེད་པའི་ཡིད་བྱེད་ཀྱིས་ཉོན་མོངས་
སྤོང་ལ། རྣམ་པ་ལྷག་མ་རྣམས་དེ་ཡོངས་སུ་སྦྱོང་བའི་ཐབས་ཡིན། ཞེས་
གསུངས་པ་དེ་ཡིན། རྣམ་འགྲེལ་རྩ་བ་ལས། སྟོང་ཉིད་ལྟ་བས་གྲོལ་འགྱུར་
གྱི༑ ༑སྒོམ་པ་ལྷག་མ་དེ་དོན་ཡིན། །ཞེས་པ་དང་། དེ་བཞིན་རྗེའི་སྔགས་
རིམ་ཆེན་མོའི”ཐུན་མོང་ལམ་སྦྱངས་ཀྱི་སྐབས་སུ་གྲུབ་མཐའ་འོག་མ་རང་
རྒྱུད་པ་མན་ཆད་ཀྱིས་མི་རྟག་སོགས་བཅུ་དྲུག་པོའི་ནང་གི་སྡུག་བསྔལ་བདེན་
པའི་ཁྱད་ཆོས་སུ་གྱུར་པའི་སྟོང་བདག་མེད་གཉིས་པོ་དེ་ཉོན་མོངས་ལས་དངོས་
སུ་གྲོལ་བྱེད་ཀྱི་བློ་དང་། རྣམ་པ་ལྷག་མ་རྣམས་དེ་སྤྱོང་པའི་ཐབས་ཡིན་གསུངས་
ཡོད། དེས་སྔ་ཕྱིའི་གསུང་ཟིན་ཅུང་ཟད་མི་འདྲ་བར་གསལ་པོར་ཆགས་ཡོད།
འོ་ན། དེ་ལ་ལན་ཇི་ལྟར་འདེབས་ཤེ་ན། སྡུག་བསྔལ་བདེན་པའི་ཁྱད་ཆོས་
སུ་གྱུར་པའི་བདག་མེད་ལ་ཕྲ་རགས་གཉིས་དང་། སྟོང་པ་ལའང་དེ་བཞིན་



གཟུར་གནས་ཀུནྡ་བཞད་པའི་འཛུམ་ཟེར།
ཕྲ་རགས་གཉིས་འདུག་ཅེས་གསུངས་པ་འདི་ཧ་ཅང་ཡག་པོ་འདུག འོ་ན། སྡུག་
བསྔལ་བདེན་པའི་ཁྱད་ཆོས་སུ་གྱུར་པའི་རགས་པའི་སྟོང་བདག་མེད་གཉིས་
ཇི་ལྟར་འཇོག་ཅེ་ན། དེ་ལས་སླ་བོ་རེད། ཕུང་པོ་རང་རྐྱ་ཐུབ་པའི་བདག་
དང་རང་བཞིན་གཅིག་ཏུ་མེད་པ་དེ་བདག་མེད་རགས་པ་དང་། དེའི་སྟོང་པ་
རགས་པ་དེ་གང་ཞེ་ན། ཕུང་པོ་གཙང་བའི་བདག་དོན་གཞན་གྱིས་སྟོང་པ་དེ་
རེད། གཙང་བའི་བདག་དོན་གཞན་ཞེས་པ་རང་རྐྱ་ཐུབ་པའི་རྫས་སུ་གྲུབ་པའི་
བདག་དེ་ཕུང་པོ་དང་རྫས་གཞན་གྱིས་སྟོང་པ་དེ་རེད། འོ་ན་དེའི་སྟེང་གི་ཕྲ་
མོ་ཇི་ལྟར་འཇོག་ཅེ་ན། བདག་མེད་ཕྲ་མོ་ནི་ཁྱད་གཞི་གང་ཟག་དེ་ཉིད་རང་
རྐྱ་ཐུབ་པའི་རྫས་སུ་གྲུབ་པའི་བདག་དེའི་ངོ་བོར་མ་གྲུབ་པ་དེ་བདག་མེད་ཕྲ་མོ་
ཡིན། སྟོང་པ་ཕྲ་མོ་དེ་ནི་མིག་སྣ་ལྟ་བུའི་བདག་གི་བ་རྣམས་རང་རྐྱ་ཐུབ་པའི་
བདག་དེའི་ལོངས་སྤྱད་བྱར་མ་གྲུབ་པ་དེ་ཡིན། དཔེར་ན། བུམ་པའི་སྟེང་
གི་བདག་མེད་ལྟ་བུར་མཚོན་ན། རང་རྐྱ་ཐུབ་པའི་རྫས་སུ་གྲུབ་པའི་བདག་དེའི་
ལོངས་སྤྱད་བྱའམ་དབང་བསྒྱུར་བྱར་མ་གྲུབ་པ་དེའི་བདག་མེད་ཕྲ་མོར་
གསུངས། དེ་ཡང་ལེགས་བཤད་སྙིང་པོ་༌༦ལས། གང་ཟག་གི་བདག་མེད་
ནི༑ རང་སྡེ་ཐེག་པ་ཆེ་ཆུང་གི་གྲུབ་མཐའ་སྨྲ་བ་གཞན་གྱི་ལྟར་ན། གང་ཟག་
ཕུང་པོ་དང་མཚན་ཉིད་མི་མཐུན་པའི་རང་རྐྱ་ཐུབ་པའི་རྫས་སུ་མེད་པ་ཙམ་ཞིག་
ལ་འདོད་དོ། དེའི་ཚུལ་ནི་ང་ཞེས་འཛིན་པའི་གཞིའི་བདག་འདི་ཕུང་པོའི་རྗེ་
བོ་དང་། ཕུང་པོ་རྣམས་དེའི་ཁོལ་ལྟ་བུར་འཛིན་ཏེ། ང་ཡི་གཟུགས། ང་ཡི་
ཚོར་བ་ཞེས་སོགས་འཛིན་པའི་ཕུང་པོ་ནི་བདག་དེའི་ཡིན་ཞེས་དབང་བར་འཛིན་



དྲིས་ལན་རྨོངས་སེལ་མེ་སྟག་ཕྲེང་བ།
པའི་ཕྱིར་རོ། ཞེས་གསུངས། ཕར་ཕྱིན་སྦྱོར་ལམ་འཆད་སྐབས་གསེར་
ཕྲེང་ལས་ཐེག་ཆེན་གྱི་སྦྱོར་ལམ་དེ་ཐེག་དམན་གྱི་སྦྱོར་ལམ་ལས་རྣམ་པའི་སྒོ་
ནས་ཁྱད་པར་དུ་འཕགས་པ་བསྟན་སྐབས་ཐེག་དམན་གྱི་སྦྱོར་ལམ་དེའི་ཡུལ་
གྱི་རྣམ་པ་ལ་རྣམ་པ་བཅུ་དྲུག་ལས་ལྷག་པ་མེད་པར་གསུངས་འདུག དེ་ཡང་།
དྲི་མེད་བཅུ་དྲུག་གཞན་རྣམ་མེད། །ཅེས་མཛོད་ཀྱི་ལུང་“དྲངས་ནས་ཟག་
མེད་ལམ་གྱི་རྣམ་པ་ལ་བཅུ་དྲུག་ལས་ལྷག་པ་མི་འདུག་ཅེས་གསུངས། དེའི་
ཕྱིར་བདག་མེད་ཕྲ་མོ་དེ་རྣམ་པ་བཅུ་དྲུག་པོ་གང་རུང་ཡིན་དགོས་ལ། དེ་བཅུ་
དྲུག་པོ་གང་རུང་ལས་གཞན་ཞིག་ཆགས་པ་ཡིན་ན། ཉན་ཐོས་ཀྱི་མཐོང་སྒོམ་
བར་ཆད་མེད་ལམ་གྱི་ཡུལ་མ་ཡིན་པར་འགྱུར་འགྲོ། དྲི་མེད་བཅུ་དྲུག་གི་རྣམ་
པ་དེར་བཅུ་དྲུག་ལས་ལྷག་པ་ཞིག་མེད་གསུངས་པ་རེད།
དེས་ན་སྡུག་བསྔལ་བདེན་པའི་ཁྱད་ཆོས་ཀྱི་སྟོང་བདག་མེད་གཉིས་
ལ་ཕྲ་རགས་ཡོད་པའི་ཁུངས་ནི། རྒྱལ་ཚབ་རྗེའི་ཚད་མའི་ལམ་བསྒྲིགས་”ལས།
དེ་ཡང་འདུས་བྱས་མི་རྟག་པར་རྟོགས་པ་ལས་ཟག་བཅས་སྡུག་བསྔལ་དུ་རྟོགས་
ཤིང་དེ་ལས་བདག་མེད་རྟོགས་པ་འབྱུང་སྟེ། འདི་ལྟར། གསུམ་ག་ལ་ཕྲ་
རགས་གཉིས་གཉིས་ཡོད་པས་རགས་པའི་སྡུག་བསྔལ་ངན་སོང་ལ་མི་འདོད་
པའི་བློ་བཅོས་མ་མིན་པ་སྐྱེ་བ་ནི། འཇིག་རྟེན་འདིར་རིང་དུ་མི་གནས་པ་འཆི་
བ་དང་། མི་རྟག་པ་རྗེས་སུ་དྲན་པ་ལ་ངེས་པར་ལྟོས་ལ། ཕྲ་བའི་སྡུག་བསྔལ་
ལས་ཉོན་གྱིས་འདུས་བྱས་མི་རྟག་པ་ལ་མི་འདོད་པའི་བློ་སྐྱེ་བ་ཡང་། འདོད་
པའི་གན་དུ་སྐད་ཅིག་ཀྱང་མི་སྡོད་པར་འགྲོ་བར་རྟོགས་པ་སྔོན་དུ་ངེས་པར་



གཟུར་གནས་ཀུནྡ་བཞད་པའི་འཛུམ་ཟེར།
སོང་བ་ལ་ལྟོས་སོ། ཞེས་གོང་གི་ཞིབ་ཆ་ཇི་བཞིན་གསལ་པོར་འདུག་པས་
དེ་ལྟར་བྱས་ཚེ་གོང་འོག་ཀུན་ཤིན་ཏུ་མཐུན། སྤྱིར་བདག་མེད་ཕྲ་རགས་
ལ་དབུ་མའི་སྐབས་སུ་མི་མཐུན་པ་འདྲ་མིན་གསུངས་ཡོད་ཀྱང་སྐབས་སུ་
མ་བབས་ལ་འདིའི་ལན་དེ་ཙམ་གྱིས་འཁེལ།
དྲི་བ་གཉིས་པ། སེམས་ཙམ་པའི་ལུགས་ལ། གཟུགས་དང་གཟུགས་
འཛིན་ཚད་མ་རྫས་གཞན་གྱིས་སྟོང་པར་བསྒྲུབ་ཚེ། རྫས་དེ་བག་ཆགས་དང་།
དེ་ལྟར་དུ་ནམ་མཁའ་ལ་སྦྱར་རྒྱུ་ཡོད་མེད་ཀྱི་རྒྱུ་མཚན་ཅི།
དྲི་བ་གཉིས་པའི་ལན། ནམ་མཁའ་དང་དེ་འཛིན་ཚད་མ་རྫས་གཞན་
གྱིས་སྟོང་པ་མདོ་སྡེ་པས་ངེས་པར་རྟོགས་དགོས་པས་དེ་སྟོང་ཉིད་དུ་མི་འཐད།
རྫས་དེ་ཉིད་བག་ཆགས་ལ་གོ་ནའང་མདོ་སྡེ་པས་རྟོགས་ཏེ། དཔེར་ན། སྔོན་
པོ་ལྟ་བུར་སྦྱར་ཚེ། སྔོན་འཛིན་མིག་ཤེས་སྔ་མས་བཞག་པའི་བག་ཆགས་དེ་
སད་ནས་བག་ཆགས་རང་ཉིད་ཡུལ་ཡུལ་ཅན་གཉིས་ཀའི་ངོ་བོར་གྱུར་པ་ཡིན་
ལ༑ སྔོན་པོ་དང་སྔོན་འཛིན་མིག་ཤེས་རྫས་གཞན་གྱིས་སྟོང་པ་ཞེས་བརྗོད་
དུས། རང་གི་ཉེར་ལེན་དུ་གྱུར་པའི་བག་ཆགས་སད་སྟོབས་ཀྱིས་བྱུང་བའི་
སྔོན་པོ་དེ་མིག་ཤེས་དེའི་སྣང་ཆ་ཙམ་ལས་གཞན་དུ་མེད་པ་ལ་བསམ་བློ་གཏོང་
རྒྱུ་འདུག ནམ་མཁའ་བག་ཆགས་སད་པ་ལས་གྲུབ་ཚུལ་སེམས་ཙམ་པས་
འདོད་པ་ཇི་བཞིན་མདོ་སྡེ་པས་ཀྱང་ངོས་འཛིན་ཐུབ་པས་དེས་མ་རྟོགས་པའི་
རྫས་གཞན་གྱིས་སྟོང་པ་ཞིག་རྙེད་དུ་མེད་དེ། དཔེར་ན། ནམ་མཁའ་རྟོག་
བཏགས་ཡིན་པས་ནམ་མཁའ་འཛིན་པའི་ཚད་མ་དེ་རྟོག་པ་ཡིན་པའི་དབང་དུ་



དྲིས་ལན་རྨོངས་སེལ་མེ་སྟག་ཕྲེང་བ།
བྱས་ན། ནམ་མཁའ་འཛིན་པའི་རྟོག་པ་སྔ་མས་བཞག་པའི་བག་ཆགས་སད་
པ་ན་ནམ་མཁའ་འཛིན་པའི་རྟོག་པ་སྐྱེ་བ་དང་། བག་ཆགས་དེ་ནམ་མཁའི་
ངོ་བོར་མི་འགྲོ་བ་ནི་མདོ་སེམས་གཉིས་ཀས་ཐུན་མོང་དུ་འཇོག་ནུས་ལ། དེའི་
ཕྱིར་སྔ་མའི་བག་ཆགས་དེའི་སྟོབས་ཀྱིས་ནམ་མཁའ་འཛིན་པའི་རྟོག་པ་སྐྱེས་
པ་ན་རྟོག་པ་དེ་དང་དུས་མཉམ་དུ་རང་ཡུལ་ནམ་མཁའི་རྣམ་ཅན་གྱི་བློ་སྐྱེ་བ་
མདོ་སེམས་གཉིས་ཀས་འཇོག་ལ། མདོ་སྡེ་པས་ནམ་མཁའ་དང་དེ་འཛིན་
ཚད་མ་ངོ་བོ་གཅིག་དང་བདག་ཉིད་ཐ་དད་ཀྱིས་སྟོང་པར་འདོད་པ་དེ་ལས་ལྷག་
པའི་ནམ་མཁའི་སྟེང་གི་སྟོང་པ་ཞིག་སེམས་ཙམ་པས་གཏན་ནས་འཇོག་ཏུ་མེད།
མི་འདྲ་ཚུལ་གཏན་ནས་བཞག་རྒྱུ་མེད། །
འོ་ན། ནམ་མཁའི་སྟེང་དུ་རྟོག་མེད་དབང་ཤེས་ལ་ལྟོས་པའི་ལྟ་བ་
བཞག་ཏུ་མེད་དམ་ཞེ་ན། འདི་དོགས་གནས་ཡིན་ཀྱང་། རྗེ་ཡབ་སྲས་ཀྱི་
གསུང་ནང་བཞིན་བྱས་ན་ངའི་བསམ་པར་གསལ་ཁ་ཡོད་ས་མ་རེད། པཎ་
ཆེན་གྱི་གསུང་ནའང་གསལ་པོ་ཡོད་པ་མ་རེད། དེས་ན་རྟོག་མེད་དབང་ཤེས་
ལ་ལྟོས་པའི་ལྟ་བ་ཞེས་པ་འདི་རང་རེའི་ཁས་ལེན་ལ་ཇི་ལྟར་བྱུང་ཐད་ཀར་ཞུས་
ན་མི་འགྲིག་པ་མེད་སྙམ། བློ་གླིང་མཁས་པ་དགེ་བཤེས་བློ་བཟང་ཆོས་དབྱིངས་
ཀྱི་ཀུན་གཞིའི་ཐལ་ཕྲེང་”དུ། ཤེས་བྱ་དང་ཤེས་བྱ་འཛིན་པའི་ཚད་མ་ངོ་བོ་
ཐ་དད་ཀྱིས་སྟོང་པ་སྟོང་ཉིད་དུ་གསུངས་པ་དང་པོ་དང་། གཉིས་པ་དེ་བློ་གསལ་
དགའ་བསྐྱེད་དུའང་དེ་ལྟར་གསུངས་ཡོད་པ་རེད། རྗེ་ཡབ་སྲས་དང་པཎ་
ཆེན་གྱི་གསུང་ལ་གསལ་ཁ་ཡོད་པ་མ་རེད། དེར་མ་ཟད་མེད་པའི་ཕྱོགས་དེ་
11



གཟུར་གནས་ཀུནྡ་བཞད་པའི་འཛུམ་ཟེར།
ཐོན་གྱི་ཡོད་པ་རེད། དཔེར་ན། ལེགས་བཤད་སྙིང་པོ་ལས། ཡུམ་གྱི་
མདོ་ནས་མེད་ཅེས་གསུངས་པ་ཐམས་ཅད་ཀྱིས་ཀུན་བཏགས་འགོག་པ་ཐེག་
བསྡུས་ལས་གསུངས་པ་རྣམས་ལ་དགོངས་འགྲེལ་གྱི་ཀུན་བཏགས་འགོག་ཚུལ་
འདི་མི་ཤེས་ན། གཟུང་འཛིན་རྫས་གཞན་གྱི་ཀུན་བཏགས་ཁོ་ན་ལ་བཤད་པས།
ཞེས་སོགས་གསུངས་འདུག ཤེར་ཕྱིན་གྱི་མདོ་ལས། མེད་ཅེས་གསུངས་
པ་དེ་འཇུག་གཞིར་རང་མཚན་གྱིས་མ་གྲུབ་པའི་སྟོང་ཉིད་ཀྱི་ལྟ་བ་ལ་སྦྱར་མ་
ཐུབ་ན། གཟུང་འཛིན་རྫས་གཞན་གྱིས་སྟོང་པ་མ་གཏོགས་སྦྱར་ས་མེད་པའི་
མཐའ་གཞན་བཀག་འདུག་ལ། དེར་སྦྱར་ན་རྟག་མི་རྟག་ལ་སོགས་པ་གང་
དུའང་གཟུང་ས་མེད་པར་གསུངས་པ་རྣམས་ཀྱང་ལུགས་འདིའི་བཤད་པར་ཤིན་
ཏུ་དཀའ་བ་དང་། སྟོང་ཐུན་སྐལ་བཟང་མིག་འབྱེད་དུ་གསུང་འདི་དང་ཤེར་
མདོའི་དོན་འགྲེལ་ཚེ་ནམ་མཁའ་མེད་ཅེས་པ་ཡང་ནམ་མཁའ་ཕྱི་རོལ་དོན་དུ་
མ་གྲུབ་པ་ལ་དགོངས་སོ། ཞེས་རྟོག་ལྡན་ལ་སྐྱེ་མི་སྲིད་པའི་ལོག་རྟོག་འབའ་
ཞིག་འགོག་པ་ལ་སྦྱར་དགོས་པར་ཆགས་པས་ནམ་མཁའ་ཕྱི་རོལ་དོན་དུ་གྲུབ་
པའི་སྟོང་པ་སྟོང་ཉིད་མ་ཡིན་པ་དང་ཕྱི་དོན་བེམ་པོར་འཛིན་པའི་ལྷན་སྐྱེས་མི་
འདུག་ཅེས་གསུངས་འདུག ཁ་ཤས་ཀྱིས་ལུང་འདིའི་དགོངས་གཞི་འདི་ལྟར་
འཇུག་གཞིར་རང་གི་མཚན་ཉིད་ཀྱིས་གྲུབ་པ་བཀག་པའི་སྟོང་ཉིད་ཀྱི་ལྟ་བ་འཇོག་
མི་ཤེས་ན་གཟུང་འཛིན་རྫས་གཞན་བཀག་པའི་སྟོང་ཉིད་ཀྱི་ལྟ་བ་ལ་སྦྱར་ཤེས་
པ་མེད་དེ། ལྟ་བ་དེ་གཉིས་དགག་བྱ་གནད་གཅིག་ཡིན་པའི་རྒྱུ་མཚན་གྱིས་
ཡིན་ཟེར་བ་མི་འཐད་དེ། འཇུག་གཞིར་རང་མཚན་གྱིས་གྲུབ་པ་བཀག་པའི་



དྲིས་ལན་རྨོངས་སེལ་མེ་སྟག་ཕྲེང་བ།
ལྟ་བ་འཇོག་མི་ཤེས་པ་དེའི་གནད་གྱིས་གཟུང་འཛིན་རྫས་གཞན་བཀག་པའི་ལྟ་
བ་སྦྱར་མི་ཤེས་པ་ལ་འགྲེལ་ན། འདུས་མ་བྱས་ཀྱི་སྟེང་དུ་ཡོངས་གྲུབ་འཇོག་
དཀའ་བའི་ཕྱིར་ཏེ། ཞེས་གསུངས་པ་ལྟར་འདུས་མ་བྱས་ལ་དམིགས་ཀྱིས་
བཀར་དགོས་པ་མི་འདུག དེ་ལྟར་བསྟན་པ་འདིས་ཅི་ཞིག་བསྟན་ཞེ་ན། འདུས་
མ་བྱས་ཀྱི་སྟེང་དུ་རྟོག་པ་ཡིད་ཤེས་ལ་ལྟོས་པའི་ལྟ་བ་དེ་ལས་རྟོག་མེད་དབང་
ཤེས་ལ་ལྟོས་པའི་ལྟ་བ་མེད་པར་བསྟན། གལ་ཏེ་དེ་ལས་ལྡོག་པར་བསྟན་ན།
འཇུག་གཞིར་རང་གི་མཚན་ཉིད་གྱིས་གྲུབ་པ་བཀག་པའི་སྟོང་ཉིད་འཇོག་མི་ཤེས་
ན༑ གཟུང་འཛིན་རྫས་གཞན་གྱིས་སྟོང་པ་ལ་སྦྱར་མི་དགོས་ཏེ། ངོ་བོ་ཐ་དད་
པའམ་བདག་ཉིད་ཐ་དད་པའི་སྟོང་པ་ལ་སྦྱར་ཆོག་པའི་ཕྱིར། དེའི་ཕྱིར་ནམ་མཁའ་
དང་དེ་འཛིན་ཚད་མ་རྫས་གཞན་གྱིས་སྟོང་པ་ཡོངས་གྲུབ་ཏུ་མི་འཐད་ལ། ངོ་
བོ་ཐ་དད་ཀྱིས་སྟོང་པ་ཡང་ཡོངས་གྲུབ་ཡིན་མིན་གྱི་དཔྱད་གཞི་ཤིན་ཏུ་ཆེ།
དྲི་བ་གསུམ་པ། སེམས་ཙམ་པའི་ལུགས་ལ། ནམ་མཁའ་ནམ་མཁའ་
ཞེས་པའི་སྒྲ་འཇུག་པའི་འཇུག་གཞིར་དོན་དམ་པར་གྲུབ་པས་སྟོང་པ་མདོ་སྡེ་
པས་རྟོགས་པས་ཡོངས་གྲུབ་མ་ཡིན་པར་ཨུཏྤལར་གསུངས་ཀྱང༌། མདོ་སྡེ་
པས་དེའི་འཇུག་གཞིར་དོན་དམ་པར་མ་གྲུབ་པར་འདོད་ཀྱང་། དེའི་གཞིར་
དེ་ལྟར་མ་གྲུབ་པར་མ་རྟོགས་པའི་ཞིབ་ཆ་ལེགས་སམ།
དྲི་བ་གསུམ་པའི་ལན། པཎ་ཆེན་གྱི་གསུང་རྣམས་སུ་ནམ་མཁའ་
ནམ་མཁའ་ཞེས་པའི་སྒྲ་འཇུག་གཞིར་རང་མཚན་མ་ཡིན་པར་རྟོགས་ཞེས་པ་
དང་། རྟོག་པས་བཏགས་ཙམ་མ་ཡིན་པའི་རང་ངོས་ནས་གྲུབ་པའི་སྟོང་པ་
13



གཟུར་གནས་ཀུནྡ་བཞད་པའི་འཛུམ་ཟེར།
རྟོགས་ཞེས་པ་དང་། དོན་དམ་པར་མ་གྲུབ་པར་རྟོགས་ཟེར་བ་ཡོད་ཀྱང་། སེམས་
ཙམ་པའི་ལུགས་ལྟར་ན། ནམ་མཁའ་ནམ་མཁའ་ཞེས་པའི་སྒྲ་འཇུག་པའི་
འཇུག་གཞིར་རང་གི་མཚན་ཉིད་ཀྱིས་གྲུབ་པས་སྟོང་པ་དང་། དོན་དམ་པར་
གྲུབ་པའི་སྟོང་པ་གཉིས་ཕྲ་རགས་གནད་གཅིག་པ་ཡིན་ཏེ། ལེགས་བཤད་སྙིང་
པོ་“ལས། གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་མིང་གི་ཐ་སྙད་
འདོགས་པའི་གནས་དང་རྣམ་རྟོག་གི་ཞེན་གཞི་ཡིན་པ་དེ་དོན་དམ་པར་གྲུབ་པ་
ཁེགས་པ་ན། རྗོད་བྱེད་ཀྱི་མིང་དང་བརྗོད་བྱའི་དོན་དང་མིང་དོན་གྱི་འབྲེལ་
བ་ལ་བརྟེན་ནས། ཞེས་སོགས་གསུངས་པ་ལྟར། གཟུགས་ནས་རྣམ་མཁྱེན་
གྱི་བར་གྱི་ཆོས་རྣམས་དོན་དམ་པར་གྲུབ་པའི་སྟོང་པ་ཡོངས་གྲུབ་ཏུ་གསུངས་
ལ༑ དེས་ན་གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་ལས་ཁམས་བཅོ་
བརྒྱད་ཀྱི་ནང་དུ་ཆོས་ཁམས་དང་། ཁམས་དྲུག་གི་ནང་དུ་ནམ་མཁའི་ཁམས།
བདེན་བཞིའི་ནང་དུ་འགོག་བདེན་ཡོད་ལ། དེ་དག་འཇུག་གཞིར་དོན་དམ་པར་
གྲུབ་པས་སྟོང་པ་སྟོང་ཉིད་དུ་འཇོག་དགོས་པར་སྣང་། སེམས་ཙམ་པ་ལྟར་
ན༑ ཁྱད་གཞི་གང་གི་སྟེང་དུ་སྦྱར་ནའང་འཇུག་གཞིར་དོན་དམ་པར་གྲུབ་
པས་སྟོང་པ་དེ་མདོ་སྡེ་པའི་མ་རྟོགས་པར་འདོད་དེ། འཇུག་གཞིར་རང་གི་
མཚན་ཉིད་ཀྱིས་གྲུབ་པ་དང་དོན་དམ་པར་གྲུབ་པ་དགག་བྱ་གནད་གཅིག་པ་ཡིན་
པས་དེའི་སྟོང་པའི་ལྟ་བ་ཡང་གཅིག་པར་འདོད་པ་ལེགས་པའི་ཕྱིར།
ཨུཏྤལར་འཇུག་གཞིར་དོན་དམ་པར་གྲུབ་པས་སྟོང་པ་རྟོགས་པར་གསུངས་
པ་མདོ་སྡེ་པའི་འདོད་པ་ལྟར་གྱི་འཇུག་གཞིར་དོན་དམ་པར་གྲུབ་པའི་སྟོང་པ་
14



དྲིས་ལན་རྨོངས་སེལ་མེ་སྟག་ཕྲེང་བ།
རྟོགས་པའི་དོན་ཡིན་ཞེས་ཞིབ་ཆ་འབྱེད་དགོས་ཏེ། མདོ་སྡེ་པའི་འདོད་པ་ལྟར་
གྱི་འཇུག་གཞིར་དོན་དམ་པར་གྲུབ་པའི་སྟོང་པ་རྟོགས་ཙམ་གྱིས་སེམས་ཙམ་
པས་དེ་རྟོགས་གོ་མི་ཆོད། །
དྲི་བ་བཞི་པ། གཟུགས་གཟུགས་ཞེས་པའི་སྒྲ་འཇུག་པའི་འཇུག་གཞིར་
རང་ངོས་ནས་གྲུབ་ཚུལ་དང་དེའི་གཞིར་རང་གི་མཚན་ཉིད་ཀྱིས་གྲུབ་ཚུལ་ལ་
ཁྱད་པར་མི་འདྲ་བ་ཡོད་ཚུལ་ཅི་ལྟར་ལགས།
དྲི་བ་བཞི་པའི་ལན། ཁྱད་གཞི་གཟུགས་ལྟ་བུར་གཟུགས་དེ་ཁྱོད་ཁྱོད་
ཅེས་པའི་སྒྲ་འཇུག་པའི་འཇུག་གཞིར་གྲུབ་ཚུལ་དེ་ཅི་ལྟར་ཡིན་ཞེ་ན། ཁྱོད་
ཁྱོད་ཅེས་པའི་སྒྲ་འཇུག་པའི་འཇུག་གཞི་དེ་གཟུགས་ཀྱི་གནས་ལུགས་ཀྱི་དབང་
གིས་གྲུབ་པ་ཞིག་མ་ཡིན་ཏེ། དཔེར་ན། གང་ཟག་བཀྲ་ཤིས་ལྟ་བུ་གྲུབ་ཙམ་
ནས་ཁྱོད་ཁྱོད་ཀྱི་སྒྲ་འཇུག་པའི་གཞིར་དེའི་སྟེང་གི་བྱས་མི་རྟག་ལྟར་གྲུབ་མཉམ་
མ་ཡིན། གང་ཟག་དེར་རྗེས་སུ་ཐ་སྙད་འདོགས་པའི་བཀྲ་ཤིས་ཞེས་པའི་མིང་
སྦྱར་བའི་ཚེ་གཞི་ནས་བཀྲ་ཤིས་ཞེས་པའི་མིང་འཇུག་གཞིར་གྲུབ་པ་ཡིན། ཁྱད་
ཆོས་གང་ཟག་དེ་གཞིར་བཟུང་ནས་བཀྲ་ཤིས་ཞེས་པའི་མིང་འཇུག་པའི་འཇུག་
གཞིར་རང་གི་མཚན་ཉིད་ཀྱིས་གྲུབ་ཅེས་པ་ནི། སྤྱིར་རང་གི་མཚན་ཉིད་ཀྱིས་
གྲུབ་པ་དང་དོན་དམ་པར་གྲུབ་ཅེས་པ་དང་མི་མཚུངས་ཏེ། རང་གི་མཚན་
ཉིད་ཀྱིས་གྲུབ་ཅེས་པའི་རང་སྒྲ་ཁྱད་གཞི་དེར་གོ་དགོས་ཤིང་། རང་ཉིད་དེ་
ཞེས་པའི་སྒྲའི་འཇུག་གཞིར་སོང་བ་བརྡ་འབྲེལ་བྱས་སྟོབས་ཀྱིས་མིན་པར་ཡུལ་
ལམ་གཞི་རང་ཉིད་གྲུབ་པར་བྱེད་པའི་རྐྱེན་དེ་ཉིད་ཀྱིས་གྲུབ་པ་ཞིག་ལ་གོ་དགོས།
15



གཟུར་གནས་ཀུནྡ་བཞད་པའི་འཛུམ་ཟེར།
འོན་ཀྱང་། གདགས་གཞི་རང་གྲུབ་ཙམ་ཉིད་ནས་ཡོད་པ་མ་ཡིན་པར་གདགས་
གཞིར་མིང་བརྡ་ཞིག་སྦྱར་བ་ན་གཞི་ནས་ཁོ་རང་བཀྲ་ཤིས་སུ་ཆགས་དགོས་
ཤིང་། དེ་ནི་འཇུག་གཞིར་རང་མཚན་གྱིས་མ་གྲུབ་པའི་ཚུལ་ཡིན། འཇུག་
གཞིར་རང་ངོས་ནས་གྲུབ་ཚུལ་ནི། དེ་ལྟར་མ་ཡིན་པར་འཇུག་གཞིར་གྲུབ་
པ་དེ་ཁྱད་གཞི་གང་ཟག་དེ་དང་དུས་མཉམ་དུ་དེའི་སྟེང་གི་ཤེས་བྱ་དང་ཡོད་པ་
ལྟར་གྲུབ་པ་མ་ཡིན་ནའང་། ཁོ་ཁྱད་གཞི་དེར་བརྡ་སྦྱར་བ་ན་འཇུག་གཞིར་
ཆགས་འགྲོ་ལ། ཁོ་འཇུག་གཞིར་གྲུབ་པ་ན་འཇུག་གཞི་དེ་གདུགས་གཞིའི་ངོས་
ནས་ཡོད་དགོས་ལ། དེ་ལ་རང་ངོས་ནས་གྲུབ་ཟེར། ཚིག་གིས་མི་འདྲ་བ་
ཡིན་པའི་ཆ་ནས། བུམ་པ་ཁྱོད་ཅེས་པའི་སྒྲ་འཇུག་པའི་འཇུག་གཞིར་རང་
གི་མཚན་ཉིད་ཀྱིས་གྲུབ་ཟེར་ན། ཁྱད་གཞི་རང་ཉིད་དང་དབྱེར་མེད་གཅིག་
ཏུ་འདྲེས་ཏེ་ཁྱད་གཞི་གྲུབ་ཙམ་ནས་རང་ཉིད་ཡུལ་ངོས་ནས་ཚུར་གྲུབ་པ་ལྟ་བུ་
ཞིག་ལ་ཟེར། རང་ངོས་ནས་གྲུབ་ཅེས་པ་བརྡ་སྦྱར་བའི་རྗེས་སུ་ཁོ་རང་ངོས་
ནས་གྲུབ་པ་དང་འཇུག་གཞིར་གྲུབ་པ་ཡིན་པས་འཇུག་གཞི་ཁོ་རང་གི་ངོས་ནས་
ཡོད་པས་དེ་ཙམ་ལ་རང་ངོས་ནས་གྲུབ་པ་ཟེར་ཞིང་། དེ་ལྟར་ངོས་འཛིན་པ་
ན༑ ལེགས་བཤད་སྙིང་པོ་ལས། བྱང་སར་དོན་སྔར་ཡོད་ལ་འདི་འདིའོ་
ཞེས་མིང་ཕྱིས་འདོགས་ན་དེ་ལྟར་མ་བཏགས་པའི་ཚེ་དོན་དེའི་ངོ་བོ་མེད་པར་
འགྱུར་ལ། མ་བཏགས་པའི་ཚེ་ཡང་ངོ་བོ་ཡོད་པ་ལ་ཕྱིས་འདོགས་ན་མིང་མ་
བཏགས་པའི་དུས་སུ་འདི་གཟུགས་སོ་སྙམ་པའི་བློ་སྐྱེ་བར་འགྱུར། ཞེས་བཀག་
གོ༑ ཞེས་གསུངས། མ་བཏགས་པའི་ཚེ་ཡང་དངོས་པོ་ཡོད་ཅེས་པ་ལྟར་
16



དྲིས་ལན་རྨོངས་སེལ་མེ་སྟག་ཕྲེང་བ།
མིང་བརྡས་མ་སྦྱར་བའི་སྔ་རོལ་ནས་འཇུག་གཞི་དེ་མེད་ཀྱང་། གལ་ཏེ་མིང་
བརྡས་མ་བཞག་པའི་སྔ་རོལ་ནས་ཡོད་ན་མིང་གི་སྔ་རོལ་བློ་སྐྱེ་བར་འགྱུར་ཞིང་།
བརྡ་འབྲེལ་བྱས་པ་ལ་མ་ལྟོས་པར་བློ་སྐྱེ་ཐུབ་པར་འགྱུར། དེའི་རྒྱུ་མཚན་གྱིས་
འཇུག་གཞིར་རང་ངོས་ནས་གྲུབ་པ་དང་རང་གི་མཚན་ཉིད་ཀྱིས་གྲུབ་པའི་ཁྱད་
པར་དེ་ཡིན། འཇུག་གཞིར་རང་གི་མཚན་ཉིད་ཀྱིས་གྲུབ་པར་འཛིན་པའི་ལྷན་
སྐྱེས་ཀྱི་བློ་ང་རང་ཚོའི་རྒྱུད་ལ་ཡོད་པར་འདོད་ལ། སེར་ཤུལ་དྲང་ངེས་སུ།
གཟུགས་གཟུགས་ཞེས་པའི་སྒྲ་འཇུག་པའི་འཇུག་གཞིར་སོང་བ་དེ་ཁྱད་གཞི་
ཁོ་རང་གི་མཚན་ཉིད་ཀྱིས་ངོས་ནས་དེ་ལྟར་གྲུབ་སོང་བར་སྙམ་པ་ཡིན་ཏེ།
དཔེར་ན། གང་ཟག་དེར་བཀྲ་ཤིས་ཀྱི་བརྡ་སྦྱར་བ་ན་མིང་བརྡ་དེའི་འཇུག་གཞི་
གང་ཡིན་དྲིས་པར་བཀྲ་ཤིས་ཡིན་པའི་བརྡ་ལན་སྤྲོད་པ་བཞིན། དཔེར་ན། མི་
གཟུགས་ཐུང་བཀྲ་ཤིས་དང་གཟུགས་རིང་བསོད་ནམས་ལྟ་བུ་གཉིས་མཉམ་དུ་
ཡོད་ཚེ། གང་ཟག་གཞན་ཞིག་གིས་མི་གཟུགས་རིང་དེ་ལ་བཀྲ་ཤིས་སོ་ཞེས་
བརྡ་སྦྱར་བ་ན་གང་ཟག་དེའི་བློ་ངོར་བཀྲ་ཤིས་ཀྱི་བཟོ་དབྱིབས་རིལ་བོ་གདགས་
གཞི་དེའི་ངོ་བོར་འཕོས་སོང་བ་ལྟ་བུ་ཞིག་དགོས་སྙམ་པ་ཡོང་ལ། དེ་ལྟར་གོ་
ཚེ་བཀྲ་ཤིས་ཞེས་པའི་མིང་འཇུག་གཞི་དང་། བཀྲ་ཤིས་གཉིས་དབྱེར་མེད་
གཅིག་ཏུ་སྣང་བའི་རྐྱེན་གྱིས་ཡིན་པར་གསུངས་ཤིང་། དེ་ལྟར་ཡིན་པས་ན་
སོ་སྐྱེ་ཐ་མལ་བའི་རྒྱུད་ལ་འཇུག་གཞིར་རང་གི་མཚན་ཉིད་ཀྱིས་གྲུབ་པར་འཛིན་
པ་ལྷན་སྐྱེས་ཡོད་ཚུལ་ཡང་དེ་ཡིན་ནོ། །
དྲི་བ་ལྔ་པ། ཟག་མེད་ཡེ་ཤེས་ཀྱི་ས་བོན་དེ་ཉིད་ཟག་མེད་ཡེ་ཤེས་ཀྱི་
17



གཟུར་གནས་ཀུནྡ་བཞད་པའི་འཛུམ་ཟེར།
ངོ་བོར་འགྲོ་བ་ཡོད་དམ། ཡོད་ན། རྣམ་འགྲེལ་ལས། རྣམ་ཤེས་མིན་པ་
རྣམ་ཤེས་ཀྱི། །ཉེར་ལེན་མིན་པའི་ཕྱིར་ཡང་འགྲུབ། །ཅེས་གསུངས་པ་དང་
མི་འགལ་ཚུལ་ཇི་ལྟར་མཛད་ལགས།
དྲི་བ་ལྔ་པའི་ལན། ཟག་མེད་ཡེ་ཤེས་ཀྱི་ས་བོན་དེ་ཉིད་ཟག་མེད་ཡེ་
ཤེས་ཀྱི་ངོ་བོར་འགྲོ་བ་ཡོད་པ་དེ་རྟོགས་དཀའི་སྣང་བ་ལས་གསུངས་པ་ལྟར་
སྒྲ་ཇི་བཞིན་པར་ཁས་བླངས་ཆོག་པར་བསམ་གྱི་ཡོད། རྣམ་འགྲེལ་གྱི་ལུང་
འདིའི་ཕྱོགས་སྔ་ནི་རྒྱང་འཕེན་པ་ཡིན་ཞིང་། དེ་དག་གི་འདོད་པ་ནི་ཚེ་འདིའི་
རྣམ་ཤེས་དང་པོ་དེ་ཕ་མའི་ཁུ་ཁྲག་ལས་སྐྱེས་པར་འདོད་པ་ལ། དཔལ་ཆོས་
གྲགས་ཀྱིས་རྣམ་ཤེས་ཀྱི་རྫས་མ་ཡིན་པའི་ཕ་མའི་ཁུ་ཁྲག་སྟེ་བེམ་པོ་དང་ཕྱི་རོལ་
གྱི་གཟུགས་རྣམས་རྣམ་ཤེས་ཀྱི་ཉེར་ལེན་དུ་མི་འགྲོ་བར་གསུངས་པ་ཡིན། གཞན་
དུ་ན། སློབ་དཔོན་ཆོས་གྲགས་ཀྱིས་ཤེས་པའི་ཉེར་ལེན་ལ་བག་ཆགས་ཁས་
ལེན་པས་རང་ཉིད་ལ་ནང་འགལ་དུ་འགྱུར་རོ། །
དྲི་བ་དྲུག་པ། རྣམ་རིག་པའི་ལུགས་ལ། ཉོན་མོངས་དང་ཉོན་མོངས་
རྟོགས་པའི་རྣམ་མཁྱེན་རྫས་གཞན་གྱིས་སྟོང་པ་སྟོང་ཉིད་དུ་འཐད་དམ་ཅི།
དྲི་བ་དྲུག་པའི་ལན། དེ་གཉིས་རྫས་གཞན་གྱིས་སྟོང་པ་སྟོང་ཉིད་ཡིན་
ཞིང་། སྤྱིར་ཡུལ་དེ་དང་ཡུལ་ཅན་དེ་གཉིས་རྫས་གཞན་གྱིས་སྟོང་པ་སྟོང་ཉིད་
ཡིན་པ་ལ་ཡུལ་དང་ཡུལ་ཅན་དེ་གཉིས་ཉེར་ལེན་བག་ཆགས་གཅིག་པ་ཡིན་མི་
དགོས་པ་པཎ་ཆེན་གྱི་ཐུན་མོང་མ་ཡིན་པའི་སྐད་ཆ་རེད། དེ་ནི་ཤིན་ཏུ་ཁག་
པོ་ཞིག་འདུག ཡིག་ཆ་གཞན་དག་ཏུ་ཉོན་མོངས་དང་དེ་རྟོགས་པའི་རྣམ་མཁྱེན་
18



དྲིས་ལན་རྨོངས་སེལ་མེ་སྟག་ཕྲེང་བ།
གཉིས་རྫས་གཞན་གྱིས་སྟོང་པ་སྟོང་ཉིད་མ་ཡིན་ཞིང་། སོ་སྐྱེས་ལྷས་བྱིན་གྱི་
གཟུགས་ཕུང་དང་སོ་སྐྱེས་ལྷས་བྱིན་གྱི་གཟུགས་ཕུང་རྟོགས་པའི་རྣམ་མཁྱེན་
གཉིས་རྫས་གཞན་གྱིས་སྟོང་པ་སྟོང་ཉིད་མ་ཡིན་པར་གསུངས་པ་རེད་མོད། རང་
རེའི་ཡིག་ཆ་ལྟར་ན། སེམས་ཙམ་པའི་ལུགས་ལ་རང་བཞིན་རྣམ་དག་གི་ཆར་
གྱུར་པའི་ངོ་བོ་ཉིད་སྐུ་མེད་ལ། ངོ་བོ་ཉིད་སྐུ་ཡིན་ན་གློ་བུར་རྣམ་དག་གི་ཆར་
གྱུར་པའི་ངོ་བོ་ཉིད་སྐུ་ཡིན་པས་ཁྱབ་པར་གསུངས་ཤིང་། དེའི་རྒྱུ་མཚན་ནི་
སོ་སྐྱེས་ལྷས་བྱིན་དང་དེ་འཛིན་རྣམ་མཁྱེན་རྫས་གཞན་གྱིས་སྟོང་པ་ཆོས་ཉིད་
ཡིན་ཞིང་། དེ་རྣམ་མཁྱེན་གྱི་ཆོས་ཉིད་དང་སོ་སྐྱེས་ལྷས་བྱིན་གྱི་ཆོས་ཉིད་
ཀྱང་ཡིན་པས་རང་བཞིན་རྣམ་དག་མི་བཞེད་དོ། གཞན་དུ་ན་སོ་སྐྱེས་ལྷས་
བྱིན་གྱི་སྟེང་དུ་ངོ་བོ་ཉིད་སྐུ་འཇོག་དགོས་པར་ཐལ་བར་འགྱུར་གསུངས། དེའི་
རྒྱུ་མཚན་གྱིས་དེ་གཉིས་ཉེར་ལེན་བག་ཆགས་གཅིག་ཡིན་ངེས་ཤིག་མི་དགོས།
དེ་གཉིས་ཉེར་ལེན་བག་ཆགས་གཅིག་ཡིན་ན་ཧ་ཅང་ཐལ་བར་འགྱུར་ཏེ། དེ་
འདྲའི་ཉེར་ལེན་བག་ཆགས་འཇོག་བྱེད་ཀྱི་ཤེས་པ་དེ་རྣམ་མཁྱེན་གྱི་རྒྱུན་སྔ་
མའི་གང་ཟག་གི་རྒྱུད་ཀྱི་ཤེས་པ་ལ་བཞག་ན་ནི། དེའི་ཤེས་པ་དེ་སོ་སྐྱེས་ལྷས་
བྱིན་གྱི་གཟུགས་ཕུང་གི་ངོ་བོར་འགྲོ་ན་རྒྱུད་འདྲེས་པར་འགྱུར་ལ། སོ་སྐྱེས་
ལྷས་བྱིན་གྱི་རྒྱུད་ཀྱི་འཇོག་བྱེད་ཀྱི་ཤེས་པ་སྔ་མས་བཞག་པའི་བག་ཆགས་དེ་
རྣམ་མཁྱེན་གྱི་ངོ་བོར་འགྲོ་ན་རྒྱུད་འདྲེས་པར་འགྱུར་བས་དེ་འདྲའི་རིགས་ལ་
ཉེར་ལེན་བག་ཆགས་གཅིག་མི་དགོས།
དྲི་བ་བདུན་པ། དྲང་ངེས་ཨུཏྤལར། གཟུགས་མི་རྟག་པ་གཟུགས་
·
r
19



གཟུར་གནས་ཀུནྡྲ་བཞད་པའི་འཛུམ་ཟེར།
ཀྱི་གཞན་དབང་མ་ཡིན་པར་གསུངས། དེ་ལྟར་ན། གཟུགས་མི་རྟག་པའི་
ཡུལ་ཅན་གཞན་དབང་ཇི་ལྟར་འཇོག གཟུགས་ཀྱི་ཡུལ་ཅན་གཞན་དབང་དུ་འཇོག་
པར་བློ་གསལ་དགའ་བསྐྱེད་ལས་གསུངས་པ་ལྟར་འཇོག་གམ་ཇི་ལྟར་ལགས།
དྲི་བ་བདུན་པའི་ལན། གཟུགས་མི་རྟག་པ་གཟུགས་ཀྱི་གཞན་དབང་
མ་ཡིན་པ་ཨུཏྤལ་ལྟར་དང་། གཟུགས་མི་རྟག་པའི་ཡུལ་ཅན་གཞན་དབང་ལ་
གཟུགས་འཛིན་དབང་མངོན་འཇོག་ཚུལ་ཞིག་ཡོད་སྲིད་ཀྱང་། ངེས་པར་དུ་
དེ་འཇོག་དགོས་སམ་དཔྱད་དགོས། སྤྱིར་ཡོངས་གྲུབ་གཏན་ལ་འབེབ་པའི་
གཞིར་གྱུར་པའི་གདགས་གཞི་འདུས་བྱས་དེ་དེའི་གཞན་དབང་གི་དོན་ཡིན་ཞིང་།
དཔེར་ན། གཟུགས་ཀྱི་ཡུལ་ཅན་གཞན་དབང་ཡིན་ན་གཟུགས་དང་དེ་གཉིས་
ཀྱི་སྟོང་ཉིད་ཡིན་ཁྱབ་མཉམ་ངེས་པར་དགོས་ལ། དེའི་ཕྱིར་གཟུགས་མི་རྟག་
པའི་ཡུལ་ཅན་གཞན་དབང་ལ་གཟུགས་འཛིན་ཚད་མ་བཞག་ན་འཐད་དཀའ་
སྟེ༑ དེ་ལྟར་ན་གཟུགས་འཛིན་ཚད་མ་གཟུགས་ཀྱི་ཡུལ་ཅན་གཞན་དབང་ཡིན་
པ་གཞིར་བཞག་དང་། གཟུགས་ཀྱི་ཡུལ་ཅན་གཞན་དབང་དེ་ལ་གཟུགས་ཀྱི་
སྟོང་ཉིད་དང་གནད་གཅིག་པ་ཞིག་དགོས་པས། དེ་ལྟ་ན། གཟུགས་མི་རྟག་
པ་ཆོས་ཅན། གཟུགས་དང་སྟོང་ཉིད་གནད་གཅིག་པ་ཡིན་པར་ཐལ། གཟུགས་
འཛིན་པའི་དབང་མངོན་དང་སྟོང་ཉིད་གནད་གཅིག་པ་ཡིན་པའི་ཕྱིར། ཞེས་
པའི་རྒྱུ་མཚན་དེ་ཉིད་ཀྱིས་གཟུགས་མི་རྟག་པ་གཟུགས་ཀྱི་གཞན་དབང་དུ་ཐལ་
བར་འགྱུར་བས་སྔ་མ་ལྟར་འཐད་དཀའ། འོ་ན། གཟུགས་མི་རྟག་པའི་ཡུལ་
ཅན་གཞན་དབང་དེ་ཇི་ལྟར་འཇོག་ཅེ་ན། ངའི་བསམ་པར། གཟུགས་མི་
20



དྲིས་ལན་རྨོངས་སེལ་མེ་སྟག་ཕྲེང་བ།
རྟག་པ་འཛིན་པའི་རྣལ་འབྱོར་མངོན་སུམ་དེ་དེའི་གཞན་དབང་དུ་འཇོག་ཅིང་།
དེ་གཉིས་རྫས་གཞན་གྱིས་སྟོང་པ་སྟོང་ཉིད་དུ་འོས་མེད་པར་འགྲུབ་སྙམ་སྟེ།
གཟུགས་མི་རྟག་པ་འཛིན་པའི་རྣམ་མཁྱེན་དང་དེ་གཉིས་རྫས་གཞན་གྱིས་སྟོང་
པ་སྟོང་ཉིད་དུ་འཐད་ན། གཟུགས་མི་རྟག་པ་དང་དེ་འཛིན་རྣལ་འབྱོར་མངོན་
སུམ་རྫས་གཞན་གྱིས་སྟོང་པ་སྟོང་ཉིད་དུ་མི་འཐད་པའི་ཁྱད་དབྱེ་དཀའ་བའི་
ཕྱིར། འོན་ཀྱང་ལྷས་བྱིན་དང་དེ་རྟོགས་པའི་རྣམ་མཁྱེན་ལྷན་ཅིག་དམིགས་
ངེས་མ་ཡིན་ཞིང་། གཟུགས་མི་རྟག་པ་དང་དེ་འཛིན་རྣལ་འབྱོར་མངོན་སུམ་
གཉིས་ཀྱང་ལྷན་ཅིག་དམིགས་ངེས་སུ་མི་འཐད་དོ། འོ་ན། རྟོགས་གཞན་
ཅི་ཞིག་གིས་བསྒྲུབ་ཅེ་ན། སྤྱིར་ལུང་གི་རྗེས་འབྲངས་ཀྱི་སེམས་ཙམ་པས་ལྷན་
ཅིག་དམིགས་ངེས་ཀྱི་རྟགས་ཁས་མི་ལེན་ལ། ཕྱི་དོན་དང་གཟུང་འཛིན་རྫས་
གཞན་དུ་མེད་པར་འདོད་པ་དང་། རྨི་ལམ་དང་གཟུགས་བརྙན་ལ་སོགས་པའི་
རིགས་པས་སྒྲུབ་ཆོག དེས་ན་པཎ་ཆེན་གྱི་ཕར་ཕྱིན་མཐའ་དཔྱོད་སྐབས་ལྔ་
པར་སྔོན་པོ་དང་སྔོན་པོ་འཛིན་པའི་རྣལ་འབྱོར་མངོན་སུམ་གཉིས་ལྷན་ཅིག་
དམིགས་ངེས་མ་ཡིན་པར་གསུངས་པ་ཙམ་མ་གཏོགས་དེ་གཉིས་རྫས་གཞན་
གྱིས་སྟོང་པ་སྟོང་ཉིད་དུ་མི་འཐད་པར་གསུངས་ཡོད་པ་མ་རེད།
དེ་ལྟར་ཡང་སྔོན་པོ་འཛིན་པའི་རྣལ་འབྱོར་མངོན་སུམ་དེ་སྔོན་པོ་མི་
རྟག་པའི་གཞན་དབང་དུ་མི་འཐད་པར་བསམ་སྟེ། རྒྱུ་མཚན་ཅི་ཞེ་ན། སྔོན་
པོ་མི་རྟག་པའི་སྟེང་གི་དགག་བྱ་འཛིན་པའི་འཛིན་པ་དེས་སྔོན་པོ་འཛིན་པའི་
རྣལ་འབྱོར་མངོན་སུམ་གྱི་སྟེང་གི་དགག་བྱ་འཛིན་མི་ཐུབ་པར་སྙམ་ཡང་། ཆོས་
.



གཟུར་གནས་ཀུནྡ་བཞད་པའི་འཛུམ་ཟེར། །
དེའི་གཞན་དབང་ཡིན་ན་དེ་ལྟར་འཛིན་དགོས་པར་རྗེའི་གསུངས་ཏེ། དྲང་
ངེས་ལེགས་བཤད་སྙིང་པོ་ལས། རྣལ་འབྱོར་སྤྱོད་པ་བ་དང་དབུ་མ་པ་སུའི་
ལུགས་ལ་ཡང་ཆོས་ཀྱི་བདག་མེད་ཀྱི་ཡོངས་གྲུབ་གཏན་ལ་འབེབ་པ་ན་སྟོང་གཞི་
གང་ལ་བྱ་དགོས་པ་ནི་གཞི་གང་ལ་ཆོས་ཀྱི་བདག་ཏུ་བཟུང་བ་དེ་ལ་རག་ལས་
ཏེ༑ ཞེས་གསུངས། དེས་ན། གཟུགས་མི་རྟག་པ་རྟོགས་པའི་ཚད་མ་དེ་ལ་
མངོན་སུམ་དང་རྟོག་པའི་ཆ་གཉིས་རེ་ཡོད་ཀྱང་། ཞིབ་ཏུ་ངོས་འཛིན་བྱས་
ཚེ་གཟུགས་མི་རྟག་པ་དང་རྫས་གཞན་གྱིས་སྟོང་པ་སྟོང་ཉིད་དུ་འཇོག་ཆོག་པའི་
ཚད་མ་ཞིག་ཡོད་དུས། གཟུགས་མི་རྟག་པ་རྟོགས་པའི་ཚད་མ་དེ་བཞག་ན་
ཡང་འགྲིག་ལ། གཟུགས་མི་རྟག་པའི་སྟེང་གི་དགག་བྱ་འཛིན་ཚེ་དེ་རྟོགས་
པའི་ཚད་མའི་སྟེང་གི་དགག་བྱ་འཛིན་དགོས། འོན་ཀྱང་གོང་དུ་བཤད་པ་
ལྟར་གཟུགས་འཛིན་ཚད་མ་དེ་གཟུགས་མི་རྟག་པའི་གཞན་དབང་ལ་བཞག་
ན༑ གཟུགས་འཛིན་ཚད་མའི་དགག་བྱ་འཛིན་པ་ན། གཟུགས་ཀྱི་དགག་
བྱ་འཛིན་དགོས་པ་དང་། གཟུགས་མི་རྟག་པའི་དགག་བྱ་ཡང་འཛིན་དགོས་
པར་འགྱུར་བས་དེ་ལྟ་ན་གཟུགས་མི་རྟག་པ་གཟུགས་ཀྱི་གཞན་དབང་མ་ཡིན་
པའི་རྒྱུ་མཚན་ག་རེ་འདུག།
དྲི་བ་བརྒྱད་པ། སེམས་ཙམ་པ་དང་རང་རྒྱུད་པ་གཉིས་ཀས་བློ་གནོད་
མེད་ཀྱིས་བཞག་པ་དང་། ཡུལ་རང་ངོས་གྲུབ་པ་གཉིས་ཚོགས་འདོད་པས་
བློ་ཡིས་འཇོག་ཚུལ་ལ་ཕྲ་རགས་ཇི་ལྟར་འབྱེད་ལགས།
དྲི་བ་བརྒྱད་པའི་ལན། དྲི་བ་འདི་ཤིན་ཏུ་དཀའ་གནས་ཤིག་ཡིན། པཎ་
22



དྲིས་ལན་རྨོངས་སེལ་མེ་སྟག་ཕྲེང་བ།
ཆེན་གྱི་མཐའ་དཔྱོད་དུ་ལུང་མི་འདྲ་བ་ཞིག་ཡོད། དེ་ང་ཚོའི་དོ་སྣང་གི་ཡུལ་
དུ་འཇོག་གི་མེད། ངས་དོ་སྣང་བྱས་ཏེ་ཚར་མང་པོ་བལྟས་པ་ཡིན། དམ་
བཅའ་ཆེན་མོ་དང་དཔེ་ཁྲིད་སྐབས་སུའང་ལུང་དེ་ཚར་མང་པོ་བཤད་ཚར་མོད།
ལུང་དེ་ཆོས་རྭའི་ནང་དུ་ཕལ་ཆེར་ཡོངས་གྲགས་ཤིག་གཏན་ནས་མིན། ངའི་
བསམ་པར་ལུང་དེ་གལ་ཆེན་པོ་ཞིག་རེད་སྙམ་གྱི་ཡོད། པཎ་ཆེན་མཐའ་
དཔྱོད་ལས། བུམ་འཛིན་རྟོག་པ་མི་རྟག་པར་འཛིན་པའི་རྟོག་པ་དོན་མཐུན་
ཡིན་ན། རང་རྒྱུད་ལྡན་གྱི་གང་ཟག་གིས་རང་གི་ཞེན་ཡུལ་རྟོགས་པས་ཁྱབ་
པ་མེད་ན། དེ་མི་རྟག་པར་དམ་བཅས་པའི་དམ་བཅའ་ཡིན་ན། རང་གི་ཞེན་
དོན་རང་དམ་འཆའ་བ་པོའི་གང་ཟག་གིས་རྟོགས་དགོས་པའི་ཁྱབ་པ་མེད་མི་
དགོས་པའི་ཕྱིར། ཁྱབ་པ་ཁས། མ་གྲུབ་ན། དེར་ཐལ། དེའི་ཕྱིར། མ་
གྲུབ་ན། སེམས་ཙམ་པའི་རྒྱུད་ཀྱི་ཀུན་བཏགས་བདེན་མེད་དུ་འཛིན་པའི་རྟོག་
པ་ཆོས་ཅན། རང་གི་ཞེན་ཡུལ་རང་རྒྱུད་ལྡན་གྱི་གང་ཟག་གིས་རྟོགས་པར་
ཐལ། ཀུན་བཏགས་བདེན་མེད་དུ་འཛིན་པའི་རྟོག་པ་དོན་མཐུན་ཡིན་པའི་ཕྱིར།
ཁྱབ་པ་ཁས། ཞེས་གསུངས་པ་འདིས་སེམས་ཙམ་པའི་རྒྱུད་ལ་ཀུན་བཏགས་
བདེན་མེད་དུ་འཛིན་པའི་རྟོག་པ་ཞིག་ཡོད་པར་བསྟན་ལ། དེ་འདྲའི་རྟོག་པ་
དེའི་ཞེན་ཡུལ་དེ་སེམས་ཙམ་པས་མ་རྟོགས་པ་ཞིག་བསྟན་པས། གལ་ཏེ་སེམས་
ཙམ་པའི་ལུགས་ཀྱི་ཀུན་བཏགས་རྟོག་པས་བཞག་ཚུལ་དང་རང་རྒྱུད་པའི་ལུགས་
ཀྱི་ཀུན་བཏགས་རྟོག་པས་བཏགསོ་ཚུལ་གཉིས་ལ་ཕྲ་རགས་ཀྱི་ཁྱད་པར་ཡོད་
ན༑ རང་རྒྱུད་པའི་ལུགས་ལ་སེམས་ཙམ་པས་རྟོག་པས་མ་བཞག་པའི་རང་
23



གཟུར་གནས་ཀུནྡ་བཞད་པའི་འཛུམ་ཟེར།
ངོས་ནས་མ་གྲུབ་པ་ཞིག་འཛིན་ཐུབ་ཀྱི་མ་རེད། སེམས་ཙམ་པའི་རྒྱུད་ཀྱི་ཀུན་
བཏགས་བདེན་མེད་དུ་འཛིན་པའི་རྟོག་པ་དེ། སེམས་ཙམ་པའི་འདོད་པ་ལྟར་
གྱི་ཀུན་བཏགས་བདེན་མེད་དུ་འཛིན་པའི་རྟོག་པ་དེ་མ་ཡིན་པར་ལུང་གིས་གྲུབ་
འདུག་ཅིང་། ཕྲ་རགས་ཀྱི་ཁྱད་པར་མེད་ན་སེམས་ཙམ་པས་དེ་ལྟར་མི་རྟོགས་
པའི་རྒྱུ་མཚན་གཏན་ནས་མེད། དེས་ན་རང་རྒྱུད་པའི་ལུགས་ཀྱི་ཀུན་བཏགས་
བདེན་མེད་དུ་འཛིན་པའི་རྟོག་པ་དེ་སེམས་ཙམ་པའི་རྒྱུད་ལ་ཇི་ལྟར་ཡོད་པར་
འཐད། ཞེན་ཡུལ་རང་རྒྱུད་ལྡན་གྱི་གང་ཟག་གིས་མ་རྟོགས་པ་དང་། རྟོག་
པ་དོན་མཐུན་ཡིན་པའི་གཞི་མཐུན་ལ་སེམས་ཙམ་པའི་རྒྱུད་ཀྱི་ཀུན་བཏགས་
བདེན་མེད་དུ་འཛིན་པའི་རྟོག་པ་དེ་བཞག་ཡོད། ཞེན་ཡུལ་མ་རྟོགས་ཞེས་པའི་
གསུངས་འདིས་སེམས་ཙམ་པའི་རྟོག་པས་བཏགས་ཚུལ་དང་རང་རྒྱུད་པའི་
རྟོག་པས་བཏགས་ཚུལ་ལ་ཕྲ་རགས་ཤིག་ཡོད་པར་བསྟན་པ་རེད། གལ་ཏེ་
ཕྲ་རགས་ཀྱི་ཁྱད་པར་མི་འཇོག་ན། སེམས་ཙམ་པའི་རྟོག་པས་བཞག་ཚུལ་
དེ་དེས་རྟོགས་དགོས་པས་དེ་དང་རང་རྒྱུད་པའི་རྟོག་པས་བཞག་ཚུལ་ཕྲ་རགས་
ཀྱི་ཁྱད་པར་མེད་ན་རང་རྒྱུད་པའི་རྟོག་པས་བཞག་ཚུལ་དེ་ཡང་སེམས་ཙམ་པས་
རྟོགས་དགོས་པར་གྲུབ་ཅིང་། དེ་ལྟ་ན་རྟོག་པས་མ་བཞག་པའི་རང་ངོས་ནས་
གྲུབ་པ་དེ་ཁེགས་དགོས་ཤིང་། དེའི་རྒྱུ་མཚན་གྱིས་མཐའ་དཔྱོད་ཀྱི་ལུང་ཚིག་
དེའི་དོན་གསལ་པོ་ཞིག་རྟོགས་དཀའ་འོ། དབུ་མ་རང་རྒྱུད་པའི་དགག་བྱ་ཞེས་
པ་འདི་དབུ་མ་རང་རྒྱུད་པའི་སློབ་དཔོན་རྣམས་ཀྱིས་བློ་ཡིས་བཅོས་ནས་བཞག་
པ་ཞིག་སྟེ། ཐལ་འགྱུར་པས་རྟོག་པས་བཏགས་ཚུལ་མི་ཤེས་ཤིང་། སེམས་



དན
དྲིས་ལན་རྨོངས་སེལ་མེ་སྟག་ཕྲེང་བ།
ཙམ་པས་རྟོག་པས་བཞག་ཚུལ་ལས་ཕྲ་བ་ཞིག་འཇོག་དགོས་པར་རློམ་སྟེ་བློ་ཡིས་
གསར་དུ་བཅོས་ནས་བཞག་པ་ལས་དངོས་གནས་ལ་མེད་ཟེར། ལེགས་བཤད་
སྙིང་པོ་ལས། རིགས་པ་འདི་དག་གི་གནད་ཀྱིས་རང་རྒྱུད་པའི་འདོད་པའི་
ཆོས་ཀྱི་བདག་འཛིན་ལྷན་སྐྱེས་སུ་འདོད་པ་དེ་ཡང་ཀུན་བཏགས་སུ་ཤེས་པར་
བྱའོ། ཞེས་གསུངས་ལ། དེའི་ཕྱིར་བསམ་བློ་ཞིབ་ཏུ་བཏང་ཚེ་ཐལ་འགྱུར་
བའི་དགག་བྱ་དེ་འཆར་སླ་ལ། རང་རྒྱུད་པའི་དགག་བྱ་དེ་འཆར་ཁག་པོ་ཞིག་
འདུག་སྟེ། སོ་སྐྱེའི་ཉམས་མྱོང་དང་སྦྱར་ནས་ངོ་སྤྲད་ཚེ་ཐལ་འགྱུར་པའི་དགག་
བྱ་དེ་ང་ཚོར་ངོ་འཕྲོད་བདེ་བའི་བཟོ་འདྲ་བོ་ཞིག་འཆར་ལ། རང་རྒྱུད་པའི་
དགག་བྱ་དེ་ཅི་ཙམ་གྱིས་བསམ་བློ་བཏང་ན་ཡང་ཐ་མལ་བའི་ཉམས་མྱོང་དང་
སྦྱར་ནས་ངོ་འཕྲོད་མི་ཐུབ་པ་དེས། ཐལ་འགྱུར་པའི་དགག་བྱ་དེ་སྐྱེ་བ་ཐོག་
མ་མེད་པ་ནས་གོམས་པའི་གནད་ཀྱིས་ངོ་འཕྲོད་སླ་ལ། རང་རྒྱུད་པའི་དགག་
བྱ་དེ་གོམས་པ་མ་སོང་བར་གསར་དུ་བཅོས་པ་ཞིག་ཡིན་པའི་ཆ་ནས་ངོ་འཕྲོད་
མི་ཐུབ་པར་ཆགས་པ་རེད། དེ་ལྟར་ངོས་འཛིན་མི་ཐུབ་པ་ནི་ཐལ་འགྱུར་པའི་
དགག་བྱ་རགས་པ་དང་རང་རྒྱུད་པའི་དགག་བྱ་ཕྲ་བར་སོང་བའི་གནད་ཀྱིས་
མ་ཡིན་ལ། དགག་བྱ་ངོས་འཛིན་ཚུལ་ནི་རང་རྒྱུད་ཀྱི་བདེན་འཛིན་ལ་བདེན་
པར་གྲུབ་པར་འཆར་ཚུལ་ཇི་ལྟར་འདུག་ངོས་འཛིན་ཚུལ་དེ་ཡིན་པས་ཐལ་
འགྱུར་པའི་དགག་བྱ་དེ་ངོས་འཛིན་པའི་ཚེ་ང་ཚོར་ཐོག་མེད་ནས་གོམས་པའི་
གནད་ཀྱིས་ངོ་འཕྲོད་ཐུབ་པ་ལྟ་བུར་ཆགས་ལ། རང་རྒྱུད་པའི་དེ་ནི་གཏན་ནས་
མེད་པ་ཞིག་ངོ་སྤྲོད་བྱས་པ་ན་རང་རྒྱུད་ཀྱི་བློ་ལྷན་སྐྱེས་ཀྱི་འཛིན་སྟངས་དང་
h



གཟུར་གནས་ཀུནྡ་བཞད་པའི་འཛུམ་ཟེར།
མཐུན་མིན་ངོས་འཛིན་བྱས་ཚེ་ངོས་འཛིན་མི་ཐུབ་པ་དེ་རྒྱུན་དུ་ལྷན་སྐྱེས་ལ་
འཆར་བའི་དོན་མིན་པར་གསར་དུ་བཅོས་པ་ཡིན་པའི་རྐྱེན་གྱིས་ཡིན། གལ་
ཏེ་ངོས་འཛིན་བྱེད་ཐུབ་པ་ན་ཁེགས་དཀའ་བ་དེ་ཐལ་འགྱུར་པའི་དགག་བྱ་ཡིན་
ཏེ༑ ཐོག་མེད་ནས་ལྡོག་ཕྱོགས་ལ་གོམས་པས་གནད་ཀྱིས་ཡིན། རང་རྒྱུད་
པའི་དགག་བྱ་དེ་ཁེགས་སླ་བར་འགྱུར་རོ། དེས་ན་བློ་གནོད་མེད་ཀྱིས་བཞག་
ཅེས་གསུངས་པ་མང་ཡང་ཞིབ་ཏུ་བསམ་ཚེ་རྟོག་ངོར་ཤིན་ཏུ་འཆར་ཁག་པོ་འདུག
མཁས་པ་འགའ་ཞིག་གིས་གསུང་ཚུལ་ལྟར་ན། རང་འཇོག་བྱེད་ཀྱི་བློ་གནོད་
མེད་ཀྱིས་བཞག་པའི་དོན་དེ་རང་གི་རང་བཞིན་ལ་མ་འཁྲུལ་བའི་དབང་གིས་
རང་ཉིད་ཡོད་པར་སོང་བ་ཞིག་ལ་འཇོག་ཟེར་བས། སེམས་ཙམ་པས་རྟོག་
པས་བཞག་ཅེས་པའི་རྟོག་པ་ལ་རག་ལས་ཚབས་ཆུང་བ་ལྟ་བུ་དང་། རང་རྒྱུད་
པའི་ལུགས་ལ་རྟོག་པ་ལ་རག་ལས་ཚབས་དེ་གཙོ་ཆེ་བ་ལྟ་བུ་དང་། ཐལ་འགྱུར་
པས་རྟོག་པ་ཁོ་ན་ལ་རག་ལས་ཚུལ་ཞིག་ཡོད་དགོས་པ་ལས་གཞན་དཀའ། དེའི་
རྒྱུ་མཚན་གྱིས་ངས་སྔོན་མར་དངོས་པོའི་གནས་ཚོད་ལ་རང་རྒྱུད་པའི་ལྟ་བ་
དེ་རྟོགས་རྒྱུ་ཞིག་ཡོད་ས་མ་རེད་བསམ་མྱོང་། འོན་ཀྱང་དེ་སྔོན་འབྲས་སྤུངས་
སྒོ་མང་འདུ་ཁང་གི་སྒོ་འབྱེད་སྐབས་སུ་༧གོང་ས་༧སྐྱབས་མགོན་ཆེན་པོས་
བསྟོད་པ་དོན་ལྡན་མའི་བཀའ་ཁྲིད་གནང་སྐབས་འདི་ལྟར་གསུངས། ལོ་ངོ་
ཉི་ཤུ་ཙམ་གྱི་སྔོན་ལ་བྱང་སེམས་དང་སྙིང་རྗེ་ཆེན་པོ་ལ་དོ་སྣང་དེ་ཙམ་མ་བྱས་
པར་སྟོང་པ་ཉིད་ལ་དོ་སྣང་གཙོ་བོར་བྱས་ནས་སྟོང་ཉིད་ཀྱི་ལྟ་བ་ཞིག་རྟོགས་
ཏེ་དགྲ་བཅོམ་པའི་འབྲས་བུ་ཞིག་ཐོབ་སོང་ན་ལྷོད་ལྷོད་བྱས་ནས་སྡོད་དགོས་



དྲིས་ལན་རྨོངས་སེལ་མེ་སྟག་ཕྲེང་བ།
པར་དྲན་སོང་། ཉིན་ཞིག་གུང་ཐང་ཚང་གི་གསུང་། ལྟ་བའི་རང་བཞིན་བཙལ་
བའི་ཕྱིར། །མ་རྙེད་པ་ཡི་ཁེགས་འགྱུར་ལ། །མ་རྙེད་དགག་གཞི་ལེགས་མིན་
པས། །རྒྱུད་ཀྱི་མིང་ཙམ་ལྷག་མ་ལུས། །ཞེས་གསུངས་པའི་ཚིག་དེ་ལ་བརྟེན་
ནས་ཐལ་འགྱུར་པའི་ལྟ་བ་དེ་རྟོགས་སོང་སྙམ་དུ་དྲན་མྱོང་ཡང་། སླར་ཡང་
གཞུང་ཆེན་མོ་དག་ལ་མཇལ་ཡོང་དུས་ངས་བློ་ངོར་འཆར་བའི་ལྟ་བ་དེ་རང་
རྒྱུད་པའི་ལྟ་བ་རེད་འདུག་ཅེས་གསུངས་པས་རང་རྒྱུད་པའི་ལྟ་བ་ལ་ཡང་ཚད་
ལོངས་པ་ཞིག་འཆར་རྒྱུ་ཡོད་པར་སྙམ།
དྲི་བ་དགུ་པ། བདེན་པར་གྲུབ་པའི་གཅིག་དང་བདེན་པར་གྲུབ་
པའི་ཐ་དད་གང་རུང་དུ་མ་གྲུབ་པ་དེ། ཤེས་འདོད་ཆོས་ཅན་གང་ཟག་ལྟ་
བུའི་སྟེང་དུ་གྲུབ་པ་ལས་ལྷག་པའི་བདེན་མེད་ཕྲ་མོ་རྟོགས་ཚུལ་ཞིག་ཡོད་
དམ་ཇི་ལྟར་ལགས།
དྲི་བ་དགུ་པའི་ལན། མྱུ་གུ་བདེན་པར་གྲུབ་པའི་སྐྱེ་བ་མེད་པ་དེ་སྟོང་
ཉིད་ཡིན་ན། མྱུ་གུ་བདེན་པར་གྲུབ་པའི་གཅིག་ཏུ་མེད་པ་སྟོང་ཉིད་དུ་འགྱུར་
ཞེ་ན་མི་འཚུངས་ཏེ། མྱུ་གུ་བདེན་གྲུབ་ཀྱི་སྐྱེ་བ་མ་ཡིན་པ་དང་བདེན་གྲུབ་ཀྱི་
གཅིག་ཏུ་མེད་པ་གཉིས་ཤིན་ཏུ་འདྲ་བས། མྱུ་གུ་སྐྱེ་བ་ཡིན་ཞིང་དེ་བདེན་པར་
གྲུབ་པའི་སྐྱེ་བ་མེད་པ་སྟོང་ཉིད་དུ་བཞག་ཆོག་ན། མྱུ་གུ་གཅིག་ཡིན་པས་དེ་
བདེན་པར་གྲུབ་པའི་གཅིག་མ་ཡིན་པ་སྟོང་ཉིད་དུ་མི་རུང་བའི་རྒྱུ་མཚན་ཅི་ཞེ་
ན༑ གལ་ཏེ་དེ་ལྟར་ཡིན་ཚེ་བདེན་མེད་ཕྲ་མོར་གྱུར་པ་ཡིན་མོད། འདིའི་
སྐབས་ཀྱི་བདེན་པར་གྲུབ་པའི་གཅིག་ཏུ་མ་གྲུབ་ཅེས་པ་བུམ་པ་ལྟ་བུར་མཚོན་



གཟུར་གནས་ཀུན་བཞད་པའི་འཛུམ་ཟེར། །
ན༑ བུམ་པ་དེ་རང་གི་ཡན་ལག་རྣམས་དང་བདེན་གྲུབ་ཀྱི་ངོ་བོ་གཅིག་ཏུ་མ་
གྲུབ་པའི་ཚིག་སྡུད་ཡིན་གསུངས་པས་བུམ་པ་གཅིག་ཡིན་པས་དེའི་ཆ་ནས་བདེན་
གྲུབ་ཀྱི་གཅིག་ཏུ་མ་གྲུབ་པར་གསུངས་པ་མིན་གྱི། དེ་ཡིན་ན་བདེན་གྲུབ་ཀྱི་
སྐྱོ་བ་མེད་པ་དང་བདེན་གྲུབ་ཀྱི་གཅིག་ཏུ་མེད་པ་ལ་ཕྲ་རགས་ཀྱི་ཁྱད་མེད་པར་
སྟོང་ཉིད་ཕྲ་མོར་འདོད། དེའི་རྒྱུ་མཚན་གྱིས་བདེན་གྲུབ་ཀྱི་ངོ་བོ་གཅིག་ཏུ་
མ་གྲུབ་པ་ལ་གོ་དགོས་ཤིང་། དེ་ཡང་བུམ་པ་བདེན་གྲུབ་ཀྱི་གཅིག་ཏུ་མ་གྲུབ་
པ་ཞེས་པ་བུམ་པ་དེ་རང་གི་ཡན་ལག་རྣམས་དང་བདེན་པར་གྲུབ་པའི་ངོ་བོ་གཅིག་
ཏུ་མ་གྲུབ་པ་དེ་ལ་གོ་ཞིང་། དེ་ཡང་གཞུང་རྣམས་སུ་མཇལ་ཚེ་ཕལ་ཆེར་དངོས་
གནས་དོན་ལ་གནས་སོ་སྙམ་པ་ཞིག་འཆར་དུ་ཡོད་ལ། དཔེར་ན། དང་པོར་
དགག་བྱ་ངོས་འཛིན་བྱས་པའི་ཚེ། ལམ་རིམ་འཇམ་དཔལ་ཞལ་ལུང་། ལམ་
རིམ་བདེ་ལམ། འཇམ་དབྱངས་དགའ་བློའི་དབུ་མ། བ་སོ་ཆོས་རྗེའི་ཊིཀྐ
ལམ་རིམ་ཆེ་ཆུང་སོགས་སུ་དགག་བྱ་ངོས་འཛིན་པའི་ཚེ་གང་ཟག་ལྟ་བུ་རང་
ངོས་ནས་གྲུབ་ཚེ་རང་གི་ཡན་ལག་རྣམས་དང་རང་ངོས་ནས་གྲུབ་པའི་ངོ་བོ་
གཅིག་རེད་འདུག་གམ། རང་གི་ཡན་ལག་རྣམས་དང་ངོ་བོ་ཐ་དད་རེད་འདུག་
བརྟག་དཔྱད་བྱེད་དགོས་པར་གསུངས་ཤིང་། དེ་ལྟར་བྱས་ཚེ་རང་གི་ཡན་
ལག་རྣམས་དང་རང་ངོས་ནས་གྲུབ་པའི་ངོ་བོ་གཅིག་དེ་བདེན་གྲུབ་ཀྱི་གཅིག་
དང་། རང་གི་ཡན་ལག་རྣམས་དང་རང་ངོས་ནས་གྲུབ་པའི་ཐ་དད་དེ་བདེན་
གྲུབ་ཀྱི་ཐ་དད་དེ་ཡིན་ཞིང་། རང་གི་ཡན་ལག་རྣམས་དང་བདེན་གྲུབ་ཀྱི་ངོ་
བོ་གཅིག་ཏུ་མ་གྲུབ་པ་ལ་བསམ་བློ་བཏང་ཡོང་དུས། བདེན་གྲུབ་ཕྲ་མོའི་ཚད་
1
=
:
28



དྲིས་ལན་རྨོངས་སེལ་མེ་སྟག་ཕྲེང་བ།
ལ་ཏག་ཏག་སླེབས་ཡོད་པ་མ་རེད། རང་གི་ཡན་ལག་རྣམས་དང་རང་ངོས་
གྲུབ་པའི་ངོ་བོ་གཅིག་ཏུ་མ་གྲུབ་ཀྱང་རང་གི་ཡན་ལག་རྣམས་དང་རང་ངོས་ནས་
གྲུབ་པའི་ངོ་བོ་ཐ་དད་དུ་ཡོད་དམ་སྙམ་པའི་དོགས་པ་སྐྱེ་བས། རང་གི་ཡན་
ལག་རྣམས་དང་རང་ངོས་ནས་གྲུབ་པའི་གཅིག་ཏུ་མ་གྲུབ་པར་རྟོགས་ནའང་།
གང་ཟག་བཏགས་དོན་བཙལ་བའི་ཚེ་མ་རྙེད་པའི་སྟོང་ཚུལ་དེ་ད་དུང་གྲུབ་མེད་
དེ༑ བློ་ཁོ་རང་སྟོང་སངས་ཀྱི་ངོ་བོར་ཐིམ་འགྲོ་བ་ལྟ་བུ་ཞིག་དགོས་པས་དེའི་
ཚད་ལ་སླེབས་མེད་པའི་ཕྱིར། དེ་ཡང་མདོ་ལས། མཐོང་བ་མེད་པ་ནི་མཐོང་
བ་དམ་པའོ། །ཞེས་གསུངས་ཀྱི། མཐོང་བ་མེད་པ་མཐོང་བ་དེ་མཐོང་བ་
དམ་པའོ། ཞེས་མ་གསུངས་པ་དང་། སྡུད་པ་ལས། གཟུགས་རྣམས་མི་
མཐོང་ཚོར་བ་དག་ཀྱང་མི་མཐོང་ཞིང་། །འདུ་བྱེད་མཐོང་བ་མེད་ལ་སེམས་
པ་མི་མཐོང་ཞིང་། །གང་ལ་རྣམ་པར་ཤེས་དང་སེམས་ཡིད་མཐོང་མེད་པ། །འདི་
ནི་ཆོས་མཐོང་ཡིན་། ཞེས་གསུངས།
དྲི་བ་བཅུ་པ། གཅིག་དུ་བྲལ་གྱི་རྟགས་དེ་ཐ་སྙད་འབའ་ཞིག་བསྒྲུབ་
ཏུ་སྟོང་ཐུན་ལས་གསུངས་ལ། དེ་ལྟར་ན་དེའི་ཕྱི་རྒོལ་ཡང་དག་ལ་ཐ་སྙད་
ཙམ་རྟོགས་ཆེད་དུ་རྟགས་བཀོད་པར་འགྱུར་བས་བདེན་མེད་སྒྲུབ་བྱེད་དུ་
ཅི་ལྟར་འགྱུར།
དྲི་བ་བཅུ་པའི་ལན། སྐབས་འདིའི་དོན་དང་ཐ་སྙད་སྒྲ་བློའི་ཐ་སྙད་
ལ་གོ་རྒྱུ་མ་ཡིན་པར་མཚན་ཉིད་ལ་དོན་དང་མཚོན་བྱ་ལ་ཐ་སྙད་ཅེས་པའི་ཐ་
སྙད་དེར་གོ་དགོས། དེ་ལས་སྒྲ་བློའི་ཐ་སྙད་ཙམ་ལ་གོ་ན་རྟགས་དེ་ཐ་སྙད་



--
-
[
གཟུར་གནས་ཀུནྡ་བཞད་པའི་འཛུམ་ཟེར།
ཙམ་བསྒྲུབ་པའི་རྟགས་སུ་འགྱུར་བ་བདེན་ཡང་དེ་མིན། ད་དུང་ཀུན་རྫོབ་སྒྲུབ་
པའི་རྟགས། དཔེར་ན། སྐད་ཅིག་མའི་རྟགས་ཀྱིས་སྒྲ་མི་རྟག་པར་སྒྲུབ་པ་
ལྟ་བུ་ལ་མཚོན་ནའང་འདྲ་སྟེ། མི་རྟག་པ་དང་སྐད་ཅིག་མ་གཉིས་ལ་དོན་རང་
ངོས་ནས་མི་འདྲ་བའི་ཕྲ་རགས་ཀྱི་ཁྱད་པར་འདུག དེ་གཉིས་བློ་ཡིས་རྟོགས་
པའི་ཚེ་རྟོགས་ཚུལ་ཡང་སོ་སོར་འདུག དེ་ཡང་སྐད་ཅིག་མ་ཞེས་པ་ནི་རྒྱུན་
ཅན་ལྟ་བུར་བྱ་རྫོགས་ཀྱི་སྐད་ཅིག་མའི་ཐུང་མཐའི་ཆ་དུ་མ་དང་ལྡན་པར་རྟོགས་
པ་དེ་སྐད་ཅིག་མ་རྟོགས་ཚུལ་ཡིན་པར་འདོད་ལ། མི་རྟག་པ་རྟོགས་ཞེས་པ་
བྱ་རྫོགས་ཀྱི་སྐད་ཅིག་མའི་ཐུང་མཐའ་ཡི་སྐད་ཅིག་དང་པོ་དེ་གཉིས་པའི་དུས་
སུ་མི་སྡོད་པར་རྟོགས་པ་དེ་ཡིན་པས་དོན་སྟེང་ནས་ཁྱད་པར་འདུག དེས་ན་
ཐ་སྙད་འབའ་ཞིག་སྒྲུབ་ཅེས་པའི་ཐ་སྙད་དེ་མཚོན་བྱ་དང་དོན་མཚན་ཉིད་
དུ་བྱས་པའི་དབང་དུ་བྱས་ན་ལེགས། བདེན་གྲུབ་ཀྱི་གཅིག་དང་དུ་མ་གང་
རུང་དུ་མ་གྲུབ་པ་དེ་སྟོང་ཐུན་”་དང་། ཚད་མའི་བརྗེད་བྱང་”རྣམས་སུ་
བདེན་མེད་ཀྱི་མཚན་ཉིད་དང་དབུ་མ་རྒྱན་གྱི་ཟིན་བྲིས་“སུ་དེའི་མཚན་ཉིད་
མ་ཡིན་པར་གསུངས་པ་རྣམས་འཇོག་ཚུལ་མི་འདྲ་བའི་གནད་ཀྱིས་ཀྱང་
ཁྱད་པར་འབྱུང་སྲིད་ལ། པཎ་ཆེན་གྱི་རྣམ་འགྲེལ་ལས། བྱས་པ་སྒྲ་
མི་རྟག་པར་སྒྲུབ་པའི་ཐ་སྙད་འབའ་ཞིག་སྒྲུབ་ཡིན་ཀྱང་། དེ་སྒྲུབ་ཀྱི་ཕྱི་
རྒོལ་ཡང་དག་གིས་སྒྲ་སྐད་ཅིག་མ་མ་རྟོགས་པ་གསུངས་པ་སོགས་ཀྱིས་
འདིར་ངེས་པ་བདེ་བླག་ཏུ་སྟེར། དེས་ན་ཐ་སྙད་འབའ་ཞིག་སྒྲུབ་དང་རང་
བཞིན་མ་དམིགས་པའི་ཁྱད་པར་ཕྱེད་དགོས།
30



----
དྲིས་ལན་རྨོངས་སེལ་མེ་སྟག་ཕྲེང་བ།
དྲི་བ་བཅུ་གཅིག་པ། རང་རྒྱུད་པའི་ལུགས་ལ། ཆོས་ཐམས་ཅད་
བློ་གནོད་མེད་ཀྱིས་བཞག་པར་འདོད་པ་དེ། དྲང་ངེས་དཀའ་འགྲེལ་ལས།
བློ་གནོད་ཀྱི་དོན་ནི་བློ་མ་འཁྲུལ་བ་དང་། མ་འཁྲུལ་བའི་དོན་ཡང་བློ་དེས་
དོན་དེའི་སྡོད་ལུགས་ཇི་ལྟར་འཇལ་ནུས་པ་ཞིག་ལ་འདོད་ལ། ཞེས་གསུངས་
པས། དེས་ན། གཞི་གྲུབ་ན། རྣམ་མཁྱེན་གྱིས་བཞག་པར་ཁས་བླངས་
ན་ཨེ་འགྲིག་ལགས།
དྲི་བ་བཅུ་གཅིག་པའི་ལན། འདི་བློ་གནོད་མེད་ཀྱི་དོན་ལས་བཞག་
ཚུལ་གྱི་དོན་མིན་པས་རྣམ་མཁྱེན་གྱིས་ཆོས་ཐམས་ཅད་བཞག་དགོས་པའི་དོགས་
པ་འབྱུང་དོན་མེད་པ་ཞིག་ཡིན། འོན་ཀྱང་རྗེའི་དྲང་ངེས་ལེགས་བཤད་སྙིང་
པོ་”ལས། རང་རྒྱུད་པ་རྣམས་ཀྱིས་ཐ་སྙད་དུ་ཡོད་པར་འཇོག་པའི་ཤེས་པ་
གནོད་མེད་ནི་སྣང་ཡུལ་ལམ་ཞེན་ཡུལ་རང་གི་མཚན་ཉིད་ཀྱིས་གྲུབ་པའི་དོན་
ལ་མ་འཁྲུལ་བ་ཞིག་ལ་འདོད། ཅེས་གསུངས་པ་ལྟར་རྟོག་པའི་རིགས་རྣམས་
ཀྱི་ཞེན་ཡུལ་རང་གི་མཚན་ཉིད་ཀྱིས་གྲུབ་པའི་དོན་ལ་མ་འཁྲུལ་བ་ཞིག་ལ་བཞག་
དགོས། རྟོག་མེད་ཀྱི་རིགས་རྣམས་ལ་སྣང་ཡུལ་རང་གི་མཚན་ཉིད་ཀྱིས་གྲུབ་
པའི་དོན་ལ་མ་འཁྲུལ་བར་འདོད་དགོས། རྣལ་འབྱོར་སྤྱོད་པའི་དབུ་མ་རང་
རྒྱུད་པ་ལྟ་བུར་མཚོན་ན། སྔོ་འཛིན་མིག་ཤེས་དེ་ཕྱི་དོན་ལ་འཁྲུལ་བའི་འཁྲུལ་
ཤེས་ཡིན་ཀྱང་། ཕྱི་དོན་དེ་སྣང་ཡུལ་རང་གི་མཚན་ཉིད་ཀྱིས་གྲུབ་པའི་དོན་
མ་ཡིན་པས་ན་ཕྱི་དོན་ལ་འཁྲུལ་ཡང་། མིག་ཤེས་དེ་སྔོན་པོ་ལ་འཁྲུལ་བ་འཇོག་
མི་ཐུབ་པ་ནི་ཆོས་དེ་ལ་འཁྲུལ་བ་དང་དེ་ལ་མི་བསླུ་བའི་གཞི་མཐུན་ཐལ་འགྱུར་



གཟུར་གནས་ཀུན་བཞད་པའི་འཛུམ་ཟེར། །
བ་མ་གཏོགས་པ་མེད་པར་རང་སྡེ་གྲུབ་མཐའ་སྨྲ་བའི་སྤྱི་སྐད་ཡིན་ནོ། དེས་
ན་འཇོག་བྱེད་ཀྱི་བློ་གནོད་མེད་ལ་རང་གི་ཡུལ་འཇལ་ནུས་པ་ཞིག་ངེས་པར་
འཇོག་མི་དགོས་སྙམ་སྟེ། ལེགས་སྙིང་དང་ལམ་རིམ་ཆེ་ཆུང་སོགས་སུ་རང་
རྒྱུད་པའི་བློ་གནོད་མེད་འཇོག་པ་ན་ཐ་སྙད་དུ་ཡོད་པར་འཇོག་པའི་ཤེས་པ་གནོད་
མེང་ནི་སྣང་ཡུལ་ལམ་ཞེན་ཡུལ་རང་གི་མཚན་ཉིད་ཀྱིས་གྲུབ་པའི་དོན་ལ་མ་
འཁྲུལ་བ་ཞིག་བཞག་ཡོད་པ་མ་གཏོགས་རང་གི་གཞལ་བྱ་འཇལ་ངེས་ཤིག་མི་
དགོས་སྙམ་སྟེ། རང་རེའི་དགེ་བཤེས་ཚུལ་ཁྲིམས་རྣམ་རྒྱལ་གྱི་དྲིས་ལན་ལས་
ཀྱང་། བུམ་འཛིན་རྟོག་པ་དེས་བུམ་པའི་དོན་སྤྱི་འཇོག་པར་རང་རྒྱུད་པའི་ལུགས་
སུ་འཐད་པར་གསུངས་ཡོད་ཀྱང་། བློ་ཡིས་འཇོག་ཚུལ་དེ་རང་གི་སྡོད་ལུགས་
ཇི་ལྟར་འཇལ་ནུས་པ་ཞིག་ལ་བཞག་ན་འཇོག་མི་ནུས་པར་འགྱུར་ལ། དེ་བཞིན་
དུ་རྣལ་འབྱོར་སྤྱོད་པའི་དབུ་མ་རང་རྒྱུད་པའི་ལུགས་ལ་སྒྱུ་མའི་རྟ་གླང་གི་སྣང་
བ་དེ་འཇོག་བྱེད་ཀྱི་བློས་འཇོག་པ་ན་རང་རིག་མངོན་སུམ་གྱིས་འགྲུབ་པ་ཡིན་
པར་གསུངས། མདོ་སྡེ་སྤྱོད་པའི་དབུ་མ་རང་རྒྱུད་པའི་ས་ཕྱོགས་སམ་བར་
སྣང་འཛིན་པའི་དབང་པོའི་མངོན་སུམ་གྱིས་འགྲུབ་པ་ཡིན་གསུངས་པས་ཚད་
མས་གྲུབ་དགོས་པ་མི་འཐད་པས་དཀའ་འགྲེལ་ལས་གསུངས་པའི་གཞལ་བྱ་
ཇི་ལྟར་འཇལ་ནུས་པར་གསུངས་པ་དེ་འཇོག་བྱེད་ཀྱི་བློ་དེར་དེ་འདྲའི་རིགས་
ཡོད་ཙམ་ལ་དགོངས་པ་ལས་ཐམས་ཅད་ལ་དེ་ལྟར་མི་དགོས་པར་སྙམ་པ་དང་།
བློ་གནོད་མེད་ཀྱི་བཞག་ཚུལ་གཞལ་བྱ་རྟོགས་པའི་དོན་མ་ཡིན་པར་དགོངས་
པ་རབ་གསལ་ལས་ཀྱང་གསུངས་ཏེ། དེ་ཉིད་ལས། ཚད་མའི་དབང་གིས་
32



དྲིས་ལན་རྨོངས་སེལ་མེ་སྟག་ཕྲེང་བ།
གཞལ་བྱ་འཇོག་ཅེས་པ་ནི་གཞལ་བྱ་གཉིས་ཀྱི་སྡོད་ལུགས་ཚད་མས་གྲུབ་པའི་
དོན་ཡིན་པས་དེ་དང་སྔ་མ་གཉིས་གཏན་མི་འདྲ་བའི་ཕྱིར། ཞེས་གསུངས་
པ་ལྟར་དང་། དེའི་རྒྱུ་མཚན་གྱིས་ངེས་པར་འཇོག་བྱེད་ཀྱི་བློ་དེར་རྣམ་མཁྱེན་
ལྟ་བུ་མི་དགོས་ཀྱང་། ལུགས་འདིར་ཆོས་ཐམས་ཅད་རྣམ་མཁྱེན་གྱིས་བཞག་
པར་ཁས་བླངས་ན་འགལ་བ་མེད་པར་སྙམ།
དྲི་བ་བཅུ་གཉིས་པ། བདེན་གཉིས་ངོ་བོ་ཐ་དད་དུ་འཛིན་པའི་བློ་དེ་
ཆོས་ཀྱི་བདག་འཛིན་ཡིན་ནམ། ཡིན་ན། བདེན་མེད་རྟོགས་པའི་བློ་དང་འཛིན་
སྟངས་འགལ་ཚུལ་ཅི་ལགས།
དྲི་བ་བཅུ་གཉིས་པའི་ལན། བདེན་གཉིས་ངོ་བོ་ཐ་དད་དུ་འཛིན་པ་
དང་། བདེན་གཉིས་གཞི་གཅིག་ལ་གཞི་མཐུན་དུ་འདུ་མི་རུང་བར་འཛིན་པ་
གཉིས་གནད་གཅིག་པ་ཡིན་ལ། འདིའི་བདེན་གཉིས་ངོ་བོ་ཐ་དད་དུ་འཛིན་
ཞེས་པ་རྣམ་འགྲེལ་ལས་གསུངས་པའི་བདེན་གཉིས་ངོ་བོ་གཅིག་ལ་ལྡོག་པ་ཐ་
དད་ཅེས་པའི་ངོ་བོ་ཐ་དད་དུ་འཛིན་ཚུལ་དེ་གཏན་ནས་མ་ཡིན་ཞིང་། འདིར་
བདེན་གཉིས་ངོ་བོ་ཐ་དད་དུ་འཛིན་ཞེས་པ་བདེན་གཉིས་གཞི་གཅིག་ལ་གཞི་མཐུན་
དུ་འདུ་མི་རུང་བར་འཛིན་པ་དེ་ཡིན་ལ། དེ་གཉིས་གཞི་གཅིག་ལ་གཞི་མཐུན་
དུ་འདུ་མི་རུང་ཞེས་པ་ནི། དཔེར་ན། མྱུ་གུའི་སྐྱེ་འགག་འཇོག་པའི་ཚེ་མྱུ་
གུའི་སྟེང་གི་སྐྱེ་འགག་དེ་དེའི་སྟེང་གི་ཀུན་རྫོབ་པའི་ངོ་བོ་དང་། མྱུ་གུའི་སྐྱེ་བ་
འཇོག་པའི་ཚེ་མྱུ་གུ་བདེན་པར་མེད་པའི་སྐྱེ་བ་མི་རུང་བ་དང་། མྱུ་གུ་བདེན་
གྲུབ་ཀྱི་སྐྱེ་བ་མེད་པར་འཇོག་ཚེ་མྱུ་གུ་སྐྱེ་བ་འཇོག་མི་ནུས་པ་ཞིག་ཡོད་པ་དེ་ལ་



གཟུར་གནས་ཀུནྡ་བཞད་པའི་འཛུམ་ཟེར། །
བདེན་གཉིས་ངོ་བོ་ཐ་དད་ཟེར། དེ་ཡང་གསལ་པོར་ཞུས་ན། མྱུ་གུ་སྐྱེ་བ་དེ་
མྱུ་གུའི་སྟེང་གི་ཀུན་རྫོབ་པའི་ངོ་བོ་དང་མྱུ་གུ་བདེན་གྲུབ་ཀྱི་སྐྱེ་བ་མེད་པ་དེ་མྱུ་
གུའི་སྟེང་གི་དོན་དམ་པའི་ངོ་བོ་ཡིན། དེ་གཉིས་ངོ་བོ་ཐ་དད་ཅེས་པ་མྱུ་གུ་ལྟ་
བུ་གཅིག་གཉིས་ཚོགས་སུ་འཇོག་མི་རུང་བ་དེ་ཡིན། དེ་ལྟར་འཛིན་པའི་འཛིན་
པ་དེ་བདེན་གཉིས་གཞི་གཅིག་ལ་གཞི་མཐུན་དུ་འདུ་མི་རུང་བར་འཛིན་པ་དེ་
ཡིན་ཞིང་། དེ་འདྲའི་བློ་དེས་མྱུ་གུ་བདེན་གྲུབ་ཀྱི་སྐྱེ་བ་མེད་པ་དེ་ཡང་མི་འཛིན་
ཞིང་། མྱུ་གུ་སྐྱེ་བ་ཡང་མི་འཛིན། འོ་ན་ཅི་ཞིག་འཛིན་ཞེ་ན། གཉིས་ཚོགས་
མི་རུང་བ་དེ་འཛིན་ཏེ། མྱུ་གུ་བདེན་པར་མེད་པའི་སྐྱེ་བ་ཡིན་ན་སྐྱེ་བའི་ངོ་བོར་
གནས་མི་ཐུབ་པ་དང་། མྱུ་གུ་སྐྱེ་བའི་ངོ་བོ་ལ་གྲུབ་ན་དེ་བདེན་པར་མེད་པའི་
སྐྱེ་བ་ལ་གནས་མི་ཐུབ་པ་དེ་འདྲའི་གཉིས་ཚོགས་འཛིན་པའི་འཛིན་པ་ཞིག་ལ་
བདེན་གཉིས་ངོ་བོ་ཐ་དད་དུ་འཛིན་པ་ཟེར་ཞིང་། དེ་ལ་ངེས་པར་ལྷན་སྐྱེས་
ཡོད་དགོས་ཏེ། དེ་སྒོམ་ལམ་རྩེ་སྦྱོར་གྱི་ངོས་སྐལ་གྱི་སྤང་བྱ་ཡིན་པར་གསུངས་
ཡོད་པ་རེད། དེ་ལྟར་ནའང་རྣམ་བཤད་སྙིང་པོ་རྒྱན་གྱི་ཚིག་ཟིན་ལྟར་ན། བདེན་
འཛིན་ཡིན་པ་ལྟ་བུ་གསུངས་འདུག་སྟེ། རྣམ་བཤད་ལས། བདེན་གཉིས་
འགལ་བར་འཛིན་པ་གྲུབ་མཐས་བཞག་པ་ནི་མཐོང་ལམ་དུ་ཟད་པར་སྤངས་
ལ༑ ཀུན་རྫོབ་དང་འགལ་བར་འཛིན་པའི་བདེན་འཛིན་མངོན་གྱུར་པ་ས་བདུན་
པའི་བར་དུ་འཇུག་ལ། ས་བོན་ཟད་པར་བར་ཆད་མེད་རྩེས་སྤོང་པའོ། །ཞེས་
ཀུན་རྫོབ་དང་འགལ་བར་འཛིན་པའི་བདེན་འཛིན་ཞེས་གསུངས་ཡོད་པས་དེ་
བདེན་འཛིན་ཡིན་པ་ལྟ་བུར་སྣང་། དེ་འདྲའི་བློ་དེས་འཛིན་སྟངས་ཀྱང་། དེ་
34



དྲིས་ལན་རྨོངས་སེལ་མེ་སྟག་ཕྲེང་བ།
ཉིད་ལས། ས་བོན་གྱིས་མྱུ་གུ་བསྐྱེད་པ་བློ་ལ་སྣང་བའི་དབང་གིས་བཞག་པ་
མིན་པར་ཡུལ་གྱི་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ་པ་བཀག་
ཅིང་། ས་བོན་རང་གི་ངོས་ནས་མྱུ་གུ་བསྐྱེད་པ་ཡང་ཁས་བླངས་པ་ན། དེ་
གཉིས་འགལ་བར་མཐོང་ནས་མི་འཐད་པར་རྩོད་པ་ཡིན་ལ། ཞེས་གསུངས་
པ་ལྟར་དང་། མདོར་བསྡུས་ན། བདེན་གཉིས་ངོ་བོ་ཐ་དད་དུ་འཛིན་ཞེས་པ་
སྤྱིར་ངོ་བོ་གཅིག་དང་ཐ་དད་ཀྱི་འཛིན་ཚུལ་ཙམ་ཡིན་ན། ཀུན་བཏགས་ཁོ་
ན་ལས་ལྷན་སྐྱེས་འོང་ས་མེད། རྒྱུ་མཚན་ནི་ལེགས་བཤད་སྙིང་པོ་ལས། ཕུང་
པོ་དང་བདག་ཉིད་གཅིག་དང་དོན་གཞན་དུ་འཛིན་པ་དེ་ཀུན་བཏགས་ཡིན་གྱི་
ལྷན་སྐྱེས་མ་ཡིན་པར་གསུངས་ཡོད། །
དྲི་བ་བཅུ་གསུམ་པ། ལྷན་ཅིག་དམིགས་ངེས་ཀྱི་རྟགས་ཀྱིས་གཟུགས་
དང་གཟུགས་འཛིན་ཚད་མ་རྫས་གཞན་གྱིས་སྟོང་པར་བསྒྲུབ་པའི་བསྒྲུབ་བྱ་
གྲུབ་ཚེ་རྫས་གཅིག་ཤུགས་ལ་མི་རྟོགས་པའི་རྒྱུ་མཚན་ཅི་ལགས།
དྲི་བ་བཅུ་གསུམ་པའི་ལན། འདི་ནི་ཅུང་ཟད་དཀའ་བའི་གནས་ཤིག་
འདུག ལྕང་སྐྱའི་གྲུབ་མཐའ་ལས། གཟུང་འཛིན་རྫས་གཞན་གྱིས་སྟོང་པ་
མ་ཡིན་དགག་ཏུ་བཞག་ནས་དེ་ལ་སེམས་ཙམ་པའི་ལུང་རིགས་ཀྱིས་མི་གནོད་
པར་གསུངས་ཀྱང་། རྣམ་ངེས་དར་ཊིཀ་ལས། དེ་མེད་དགག་ཏུ་གསུངས་
པ་དང་དངོས་སུ་འགལ་བ་དྲང་ངེས་འཇུག་ངོགས་སོགས་ལས་དགག་བཞག་
གནད་ལ་སྨིན་པ་མཛད་ཡོད། རྒན་དཔལ་ལྡན་གྲགས་པ་མཆོག་གིས་སྔོན་མར་
རྫས་གཅིག་དང་རྫས་ཐ་དད་གཉིས་དངོས་འགལ་མ་ཡིན་ཞེས་གསུངས། ཅིའི་
35



གཟུར་གནས་ཀུནྡ་བཞད་པའི་འཛུམ་ཟེར།
ཕྱིར་ཞེ་ན། རྫས་གཅིག་རྫས་ཐ་དད་ཅེས་འདུས་བྱས་ལས་འདུས་མ་བྱས་ཀྱི་
སྟེང་དུ་ཡོད་པ་མི་འཐད་པས་སོ། དེའི་ཕྱིར་རྫས་གཞན་གྱིས་སྟོང་པ་རྟོགས་
ཚེ་རྫས་གཅིག་ཤུགས་ལ་གྲུབ་མི་དགོས་གསུངས། ཕྱོགས་གཅིག་ནས་བསམ་
བློ་བཏང་ན་རྫས་གཞན་དུ་འཛིན་པ་དང་རྫས་གཞན་གྱིས་སྟོང་པ་ཞེས་བརྗོད་
པའི་རྫས་གཞན་དང་རྫས་གཅིག་གི་དོན་ནི་རྣམ་འགྲེལ་ལས་གསུངས་པའི་འདུས་
བྱས་ཐམས་ཅད་རྫས་གཅིག་དང་རྫས་ཐ་དད་ཡིན་དགོས་གསུང་བ་དེ་ཨེ་ཡིན་
སྙམ། རྫས་གཞན་དུ་གྲུབ་པར་འཛིན་ཚེ་འཛིན་སྟངས་དེ་སྔོན་པོ་དང་སྔོན་པོ་
འཛིན་པའི་མིག་ཤེས་མདོ་སྡེ་པས་བཞག་པ་དེ་བཞིན་རྫས་ཐ་དད་དུ་འཛིན་པ་
དེ་མ་ཡིན་པར་སྙམ་སྟེ། ཚིག་ལ་རྫས་ཐ་དད་དུ་འཛིན་པ་ཞེས་བརྗོད་ཀྱང་དོན་
ལ་གཟུང་འཛིན་རྒྱང་ཆད་དུ་གྲུབ་པར་འཛིན་པ་དེ་སྔོན་པོ་ལྟ་བུ་མིག་ཤེས་ལ་ཤར་
བའི་ཚེ་བློ་ལ་རག་མ་ལས་པར་ཕྱི་རོལ་ངོས་ནས་གྲུབ་པར་འཛིན་པ་དེ་མིན་ནམ་
དྲན་གྱི་འདུག དེ་ལྟར་བསམ་བློ་བཏང་ཡོང་དུས་བློ་ལ་རག་མ་ལས་པ་དང་
ཤེས་པ་ལ་མ་ལྟོས་པར་ཕྱི་རོལ་ཡུལ་གྱི་ངོས་ནས་གྲུབ་པ་མེད་པར་རྟོགས་ཚེ།
དེའི་ཡུལ་ཅན་ཁོ་རང་ཡུལ་དང་རྫས་གཅིག་ཏུ་གྲུབ་པར་རྟོགས་མི་དགོས་པར་
སྙམ། སྤྱིར་རྫས་ཐ་དད་ཀྱིས་སྟོང་པ་རྟོགས་ཚེ་རྫས་གཅིག་གྲུབ་མི་དགོས་པའི་
རྒྱུ་མཚན་དྲིས་ཚེ། དེ་ཕལ་ཆེར་ཡོངས་གྲགས་ཀྱི་རྫས་གཅིག་གི་ལྡོག་ཕྱོགས་
རྫས་ཐ་དད་ལ་གོ་སོང་བས་རྐྱེན་གྱིས་ཡིན་ནམ་སྙམ་གྱི་འདུག་ཀྱང་། སེམས་
ཙམ་པའི་ལུགས་ལ་དེ་ལྟར་མ་ཡིན་པར་རྫས་གཞན་དུ་གྲུབ་པར་འཛིན་སྟངས་
དེ་ཤེས་པ་ལ་རག་མ་ལས་པར་ཡུལ་གྱི་ངོས་ནས་ཚུར་གྲུབ་པ་དེ་རྒྱང་ཆད་དུ་
36



དྲིས་ལན་རྨོངས་སེལ་མེ་སྟག་ཕྲེང་བ།
གྲུབ་པ་ལ་རྫས་ཐ་དད་ཀྱི་ཐ་སྙད་སྦྱར་བ་རེད། དེའི་སྟོང་པ་རྟོགས་སོང་ན་ངོ་
བོ་གཅིག་ཏུ་རྟོགས་དགོས་པ་མི་འདུག་སྟེ། དེ་ཤེས་པའི་རྫས་སུ་རྟོགས་དགོས་
པ་མི་འདུག་སྙམ། དེ་ལྟར་བསམ་བློ་བཏང་ན་གོང་གི་དོན་དེར་རྫས་གཞན་
གྱིས་སྟོང་པ་རྟོགས་ན་རྫས་གཅིག་རྟོགས་མི་དགོས་པར་ཚིག་གི་ཆ་ནས་འདྲ་
ཡང་དོན་གྱིས་བསམ་ན་གཟུང་འཛིན་རྒྱང་ཆད་དུ་མེད་པར་རྟོགས་པ་ན་དེས་
ཚིམས་ནས་བློ་དེའི་འཛིན་སྟངས་ལ་དེ་མ་གཏོགས་ཡུལ་ཡུལ་ཅན་ངོ་བོ་གཅིག་
པ་དང་ཤེས་པའི་རྫས་སུ་རྟོགས་མི་དགོས་པར་སྙམ། དེ་དང་གསེར་ཕྲེང་སྐབས་
ལྔ་པར་གསུངས་པ་དེ། རྣམ་བདེན་པའི་ལུགས་བྱས་ན། གཟུང་འཛིན་རྫས་
གཞན་གྱིས་སྟོང་པར་བསྒྲུབས་པ་མ་གཏོགས་རྫས་གཅིག་མི་སྒྲུབ་པར་གསུངས།
རྣམ་རྫུན་པའི་ལུགས་ལ། རྫས་གཞན་གྱིས་སྟོང་པ་ཡང་བསྒྲུབ་ལ་རྫས་གཅིག་
ཀྱང་བསྒྲུབ་པར་གསུངས་པ་དེ་ནི་གོ་དོན་ལོགས་སུ་སོང་བ་རེད། དེའི་རྫས་
གཅིག་བསྒྲུབས་གསུངས་པ་དེ་དོན་གྱིས་རྫས་གཅིག་བསྒྲུབ་ཏུ་ཡོད་པ་ལ་དགོངས་
པ་རེད། དེ་གསེར་ཕྲེང་གི་དགོངས་པར་དྲང་ངེས་ལེགས་བཤད་སྙིང་པོའི་འཇུག་
ངོགས་རང་རྒྱུད་པའི་སྐབས་སུ་གསུངས་འདུག སེམས་ཙམ་རྣམ་བདེན་པའི་
ལུགས་ལ། སྔོན་འཛིན་མིག་ཤེས་ལ་སྔོན་པོ་སྣང་བ་དེ་དང་སྔོན་འཛིན་མིག་
ཤེས་གཉིས་རྫས་གཅིག་ཡིན་ལ། རྣམ་རྫུན་པའི་ལུགས་ལ། དེ་གཉིས་རྫས་
གཅིག་ཏུ་མི་འདོད་དེ། སྔོན་འཛིན་མིག་ཤེས་ལ་སྔོན་པོ་སྣང་བ་དེ་རྫས་སུ་གྲུབ་
པ་མེད་པའི་ཕྱིར། ཞེས་འདོད། །
སྤྱིར་རྒྱང་ཆད་དུ་གྲུབ་ཅེས་པ་ཅི་འདྲ་ཞིག་ལ་ཟེར་གོ་དཀའ་སྟེ། ད་
་



གཟུར་གནས་ཀུནྡ་བཞད་པའི་འཛུམ་ཟེར། །
ལྟ་ང་ཚོའི་བློ་ལ་ཤར་བ་ནང་བཞིན་མ་ཡིན་ནམ་སྙམ་སྟེ། ང་ཚོར་ཡུལ་ཡུལ་
ཅན་རྒྱང་ཆད་ཅེས་པ་དེ་བར་ཐག་ཅན་དུ་མཐོང་བ་དེ་མ་ཡིན་པར་སྙམ། གཞན་
དུ་ན་ཤེས་སྒྲིབ་ཟད་པར་སྤངས་པའི་སངས་རྒྱས་འཕགས་པས་རི་ར་བ་ཁང་ཁྱིམ་
སོགས་གཟིགས་ཚུལ་དེ་སོ་སྐྱེས་མཐོང་བ་ལྟར་མ་ཡིན་པར་ཚུར་ཡུལ་ཡུལ་ཅན་
ལ་འབྱར་བ་ལྟ་བུར་གཟིགས་སམ། ཡང་ན་སེམས་ཙམ་པའི་སློབ་དཔོན་ཚོས་
སངས་རྒྱས་ཀྱིས་དེ་མ་གཟིགས་ཟེར་རམ། ཡང་ན་གྲུབ་མཐའི་ནང་འགལ་
དུ་སོང་བ་ཡིན་ཟེར་དགོས་མི་ཤེས།
དྲི་བ་བཅུ་བཞི་པ། རྣམ་འགྲེལ་དགོངས་པ་རབ་གསལ་ལས། ཁ་
ཅིག་གིས་འདོད་པའི་ལྷན་ཅིག་དམིགས་ངེས་ཀྱི་མཚན་ཉིད་བཞི་པ་གྲུབ་ཚེ། རྗེས་
གཅིག་གྲུབ་དགོས་པར་གསུངས་པ་ཅི་ལྟར་ལགས།
དྲི་བ་བཅུ་བཞི་པའི་ལན། འདི་པཎ་ཆེན་གྱི་ཐུན་མོང་མ་ཡིན་པ་སྟེ།
གྲུབ་བདེ་རྫས་གཅིག་གྲུབ་པ་ལ་རྫས་གཅིག་ངེས་པར་གྲུབ་དགོས་ཀྱང་། ཡིག་
ཆ་གཞན་ཚོར་དེ་ལྟར་མི་དགོས། དེས་ན་གྲུབ་བདེ་རྫས་གཅིག་ཅེས་པ་རྫས་
གཅིག་ཡིན་པ་གཞིར་བཅས། སྐྱེ་འགག་གནས་གསུམ་ཅིག་ཅར་དུ་བྱེད་པ་ཞིག་
དགོས། དེ་ཡང་གྲུབ་པ་ནི་ཆོས་མ་ཐོབ་པ་དང་རྗེས་སུ་འབྲེལ་བའོ། བདེ་བ་
ནི་ཆོས་ཐོབ་པའི་རྗེས་སུ་བསྐྱེད་པའོ། ཞེས་གསུངས། ཚད་མས་རྟོགས་པའི་
ཚེ་ཡང་འདྲ་སྟེ། རྫས་གཅིག་ཚད་མས་རྟོགས་པའི་སྟེང་ནས་སྐྱེ་འགག་གནས་
གསུམ་ཅིག་ཅར་དུ་བྱེད་པ་རྟོགས་སོང་ན་གྲུབ་བདེ་རྫས་གཅིག་རྟོགས་པར་འཇོག
དེའི་ཕྱིར་སྔོན་པོ་དང་སྔོན་པོ་འཛིན་པའི་མིག་ཤེས་གྲུབ་བདེ་རྫས་གཅིག་ཏུ་རྟོགས་



དྲིས་ལན་རྨོངས་སེལ་མེ་སྟག་ཕྲེང་བ།
པའི་ཚེ་རྫས་གཅིག་གཞིར་བཟུང་སྟེ་སྐྱེ་འགག་གནས་གསུམ་ཅིག་ཅར་དུ་བྱེད་
པ་རྟོགས་དགོས་ཤིང་། སེམས་ཙམ་པའི་ལུགས་ལ་སྔོན་པོ་དང་སྔོན་འཛིན་
མིག་ཤེས་གཉིས་རྫས་གཅིག་ཏུ་རྟོགས་ཚེ་གྲུབ་མཐའ་དེའི་འདོད་པ་ལྟར་གྱི་ཡུལ་
སྔོན་པོ་དེ་སྔོན་འཛིན་མིག་ཤེས་ཀྱི་སྣང་ཆ་ཙམ་དང་དེའི་རྫས་ལས་བྱུང་བར་
རྟོགས་དགོས་པས་དེ་གཉིས་གྲུབ་བདེ་རྫས་གཅིག་ཏུ་རྟོགས་པ་ལ་ངེས་པར་རྫས་
གཅིག་རྟོགས་དགོས། །
དྲི་བ་བཅོ་ལྔ་པ། ཀུན་བཏགས་རང་ངོས་ནས་གྲུབ་པ་དང་གཞན་དབང་
རང་གི་མཚན་ཉིད་ཀྱིས་གྲུབ་པ་གཉིས་ལ་ཕྲ་རགས་ཀྱི་ཁྱད་པར་ཅི་ཡོད་ལགས།
དྲི་བ་བཅོ་ལྔ་པའི་ལན། ཡུལ་གྱི་ངོས་ནས་མིང་བརྡས་འཇོག་ཐུབ་
མི་ཐུབ་ཀྱི་དབང་གིས་ཕྲ་རགས་ཀྱི་ཁྱད་པར་ཡོད་དེ། སེམས་ཙམ་པའི་ལུགས་
ལ༑ རྒྱུ་རྐྱེན་གྱི་ཐུན་མོང་མིན་པའི་སྡོད་ལུགས་སུ་སོང་བའམ་གནས་ལུགས་
ཀྱི་དབང་གིས་གྲུབ་སོང་ན་མིང་བརྡས་བཞག་ཙམ་མ་ཡིན་པར་འདོད། གཞན་
དབང་ལྟ་བུ་རྒྱུ་རྐྱེན་གྱིས་གྲུབ་པས་ཡུལ་རང་ཉིད་ཀྱི་ངོས་ནས་རང་གི་མཚན་
ཉིད་ཀྱིས་གྲུབ་པའི་ངོ་བོར་སྐྱེས་པ་ཡིན་པས་མིང་བརྡས་བཞག་ཙམ་མ་ཡིན་པ་
དང་། ཡོངས་གྲུབ་གནས་ལུགས་ཀྱི་དབང་གིས་གྲུབ་པ་ཡིན་པས་མིང་བརྡས་
མ་བཞག་པར་འདོད། དེའི་ཕྱིར་མིང་བརྡས་བཞག་ཙམ་དུ་གྲུབ་པ་ལ་རྒྱུ་རྐྱེན་
ལས་མ་སྐྱེས་པ་དང་གནས་ལུགས་ཀྱི་དབང་གིས་ཀྱང་གྲུབ་པ་མེད་པ་ཞིག་དགོས།
ཐུན་མོང་མ་ཡིན་པའི་སྡོད་ལུགས་ཀྱིས་ངོས་ནས་གྲུབ་ཅེས་པ་ནི་རྒྱུ་རྐྱེན་གྱི་སྡོད་
ལུགས་ཀྱི་ངོས་ནས་འདུས་བྱས་སུ་གྲུབ་པ་ཞིག་དང་། གནས་ལུགས་ཀྱི་དབང་
39



གཟུར་གནས་ཀུནྡ་བཞད་པའི་འཛུམ་ཟེར། །
གིས་གྲུབ་པ་ཞིག་བྱུང་སོང་ན་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་
གྲུབ་པར་འཇོག་པ་མིན་ནམ་སྙམ། རྒྱུ་རྐྱེན་གྱི་དབང་གིས་སྡོད་ལུགས་སུ་སོང་
ཚུལ་ལ་བསམ་བློ་གཏོང་བདེ་ཡང་། གནས་ལུགས་ཀྱི་དབང་གིས་སྡོད་ལུགས་
སུ་གྲུབ་ཚུལ་འདི་སེམས་ཙམ་པའི་གྲུབ་མཐའ་ཙམ་ལས་འཇོག་དཀའ་སྟེ། དཔེར་
ན༑ གང་ཟག་གི་བདག་མེད་ལྟ་བུ་དོན་དམ་བདེན་པ་མ་ཡིན་པར་པཎ་ཆེན་གྱིས་
གསུངས་པས་དེ་མིང་བརྡས་བཞག་ཙམ་དང་རྟོག་པས་བཏགས་ཙམ་དུ་འཇོག་
ཐུབ་པ་དང་ཕྱི་དོན་དུ་མ་གྲུབ་པ་ལྟ་བུ་རྟོག་པས་བཏགས་ཙམ་དུ་མ་གྲུབ་པའི་ཁྱད་
པར་འབྱེད་དཀའ། གཞན་ཡང་། སེམས་ཙམ་པའི་ལུགས་ལ་ཆོས་ཐམས་
ཅད་རང་ངོས་ནས་གྲུབ་ཀྱང་རང་བཞིན་གྱིས་མ་གྲུབ་པའི་ཁྱད་པར་གསལ་པོར་
འདུག སེམས་ཙམ་པའི་ལུགས་ལ་རང་བཞིན་གྱིས་གྲུབ་པ་དང་རང་གི་མཚན་
ཉིད་ཀྱིས་གྲུབ་པ་གཉིས་གནད་གཅིག་ཡིན། རང་རྒྱུད་པའི་ལུགས་ལ་རང་ངོས་
ནས་གྲུབ་པ་དང་། རང་བཞིན་གྱིས་གྲུབ་པ། རང་གི་མཚན་ཉིད་ཀྱིས་གྲུབ་
པ་རྣམས་གནད་གཅིག སྟོང་ཐུན་སྐལ་བཟང་མིག་འབྱེད་“ལས། གཞན་
དབང་དང་ཡོངས་གྲུབ་རང་བཞིན་གྱིས་གྲུབ་ཀྱང་། ཀུན་བཏགས་རང་བཞིན་
གྱིས་མ་གྲུབ། ཅེས་གསུངས་ཤིང་། དྲང་ངེས་ལེགས་བཤད་སྙིང་པོ་ལས།
ཡང་དག་མ་ཡིན་ཀུན་རྟོག་ཡོད། །ཀུན་རྟོག་ཡོད་ཅེས་པའི་ཚིག་དེ་དེ་ཙམ་གྱིས་
མ་རྫོགས་པས་དེའི་ལྷག་མ་དབྱུང་དགོས་ལ་དེ་ཡང་རང་བཞིན་གྱིས་ཞེས་པ་འདིའོ།
ཞེས་གསུངས་པས་ཡོད་པ་དང་རང་བཞིན་གྱིས་ཡོད་པའི་ཁྱད་པར་འདུག ཨུཏྤལ་
སོགས་པཎ་ཆེན་གྱི་གསུང་རྣམས་སུ་ཕལ་ཆེར་གསལ་པོར་ཐོན་གྱི་མི་འདུག དེ་



དྲིས་ལན་རྨོངས་སེལ་མེ་སྟག་ཕྲེང་བ།
བཞིན་དུ་རྗེས་ལྷག་མཐོང་སྐབས་སུའང་སྟོང་ཐུན་ལྟར་གསུངས་ཡོད།
དྲི་བ་བཅུ་དྲུག་པ། རྟོག་པ་ཡིད་ཤེས་ལ་ལྟོས་པའི་ལྟ་བ་དང་རྟོག་མེད་
དབང་ཤེས་ལ་ལྟོས་པའི་ལྟ་བ་རྟོགས་མཉམ་ཡིན་པ་པཎ་ཆེན་གྱི་གསུང་གསལ་
པོ་ཡོད་མེད་ཅི་ལྟར་ལགས།
དྲི་བ་བཅུ་དྲུག་པའི་ལན། གསུང་ཤིན་ཏུ་གསལ་པོ་དེ་འདྲ་ཐག་བཅད་
དེ་མེད་ཅེས་བཤད་ཆོག འོན་ཀྱང་རྟོགས་མཉམ་ངེས་པར་ཡིན་གྱི། གཞན་
དུ་ན་པཎ་ཆེན་གྱི་ལུགས་འདིར་སྐྱོན་ཆེན་པོ་གཅིག་འདུག་སྟེ། རྗེས་འབྲང་
མང་པོ་ཞིག་གིས་གནད་དེ་ཐུགས་བསམ་བཞེས་མི་འདུག་སྙམ། སྤྱིར་རྗེའི་
ལེགས་བཤད་དག་ཏུ་འང་རྟོགས་མཉམ་ཡིན་པའི་གསུང་གསལ་པོ་ཞིག་མེད་
ཀྱང་། འགའ་ཞིག་གིས་དེ་དག་གི་གཞུང་ལས་ངོ་བོ་དང་ཁྱད་པར་དུ་བཏགས་
པ་དེ་མིང་ཙམ་དུ་བཤད་པ་ཡང་དེ་ཉིད་སྣང་བའི་བློ་ལ་གཟུང་འཛིན་རྒྱང་ཆད་
དུ་སྣང་བ་ཙམ་གྱིས་དོན་མེད་པ་ལ་བཏགས་པ་ཙམ་དུ་འདོད་པས་འདི་བས་མིང་
དུ་བཏགས་པ་ཙམ་དང་མི་འདྲའོ། ཞེས་སེམས་ཙམ་པའི་མིང་བརྡས་བཏགས་
ཙམ་དང་ཐལ་འགྱུར་པའི་མིང་བརྡས་བཏགས་ཙམ་གཉིས་མི་འདྲ་བར་གསུངས་
འདུག སེམས་ཙམ་པས་རྟོག་བཏགས་ཅེས་པ་དེ་གཟུང་འཛིན་རྒྱང་ཆད་དུ་
སྣང་བ་ལྟར་ཕྱི་དོན་མེད་པ་ལ་རྟོག་པས་བཏགས་ཙམ་བཞག་འདུག་ཅེས་ཟེར་
ཞིང་། དེས་རྟོགས་མཉམ་དུ་སྒྲུབ་ཀྱི་ཡོད། ཡང་རྟོགས་མཉམ་མི་དགོས་པར་
འདོད་པ་དེ་དག་གིས་ཀྱང་། ལེགས་བཤད་སྙིང་པོ་ལས། འདི་ལྟར་སྔོན་
པོ་གཟུང་བ་དོན་གཞན་དུ་འཛིན་པའི་རྟོག་པའི་ཞེན་གཞི་ཡིན་པ་རང་མཚན་གྱིས་



གཟུར་གནས་ཀུནྡྲ་བཞད་པའི་འཛུམ་ཟེར།
ཡོད་པ་རིགས་པས་ཁེགས་ན་སྔོན་པོ་ཞེན་གཞི་ཡིན་པ་སྣང་བའི་སྔོ་འཛིན་སྣང་
ཡུལ་ལ་འཁྲུལ་བར་འགྲུབ་སྟེ། དེ་སྣང་བ་ན་རང་གི་མཚན་ཉིད་ཀྱིས་གྲུབ་པར་
སྣང་བའི་ཕྱིར་རོ། དེ་གྲུབ་ན་སྔོན་པོ་དེ་རང་སྣང་བའི་ཤེས་པ་ལས་རྫས་གཞན་
དུ་མེད་པ་གྲུབ་བོ། ཞེས་གསུངས་པ་འདིས་གཟུང་འཛིན་རྫས་གཞན་དུ་གྲུབ་
པར་མེད་པ་དང་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་མེད་པ་
རྟོགས་པ་གཉིས་ཀྱི་བར་དུ་སྔོན་འཛིན་མིག་ཤེས་འཁྲུལ་ཤེས་སུ་གྲུབ་དགོས་པར་
གསུངས་པས། དེ་གཉིས་ཐད་ཀར་རྟོགས་མཉམ་སྒྲུབ་ན་འགྲིག་ཀྱང་དེ་ལྟར་
སྒྲུབ་མི་འདུག འདི་འདྲ་བ་ལས་གཞན་རྗེའི་རིན་པོ་ཆེའི་གསུང་ནའང་གསལ་
པོ་ཞིག་མ་མཐོང་། གནད་འགག་ནི་གཟུང་འཛིན་རྒྱང་ཆད་དུ་མེད་པ་རྟོགས་
པ་ན་འཇུག་གཞིར་རང་གི་མཚན་ཉིད་ཀྱིས་གྲུབ་པས་སྟོང་པ་རྟོགས་དགོས་མིན་
དེ་གསལ་པོ་ཞིག་མི་གོ་ཡང་། འཇུག་གཞིར་རང་གི་མཚན་ཉིད་ཀྱིས་གྲུབ་པའི་
སྟོང་པ་རྟོགས་ནས་གཟུང་འཛིན་རྒྱང་ཆད་དུ་མེད་པ་མ་རྟོགས་ཚེ། གཟུགས་
འཛིན་ཚད་མ་གཟུགས་ཀྱི་གཞན་དབང་དུ་འགྲོ་མི་སྲིད་པ་ཞིག་རེད། འོ་ན།
འཇུག་གཞིར་རང་གི་མཚན་ཉིད་ཀྱིས་གྲུབ་པའི་སྟོང་པ་རྟོགས་ན་གཟུང་འཛིན་
རྫས་གཞན་གྱིས་སྟོང་པ་རྟོགས་དགོས་ན། གཟུགས་ཀྱི་སྟེང་གི་སྟོང་ཉིད་རྟོགས་
ན་གཟུགས་འཛིན་ཚད་མའི་སྟེང་གི་སྟོང་ཉིད་རྟོགས་དགོས་པར་བསྒྲུབ་ཐུབ་སྟེ།
ཅི་ལྟར་ཞེ་ན། འཇུག་གཞིར་རང་གི་མཚན་ཉིད་ཀྱིས་གྲུབ་པའི་སྟོང་པ་རྟོགས་
ན་སྔོན་པོ་ཕྱི་རོལ་དོན་དུ་གྲུབ་པས་སྟོང་པ་རྟོགས་དགོས་ཏེ། སྔོན་པོ་དང་སྔོན་
འཛིན་མིག་ཤེས་རྫས་གཞན་གྱིས་སྟོང་པ་རྟོགས་དགོས་པས་སོ། དེ་རྟོགས་



-----
དྲིས་ལན་རྨོངས་སེལ་མེ་སྟག་ཕྲེང་བ།
ན་སྔོན་འཛིན་མིག་ཤེས་སྔོན་པོ་དང་ཡང་རྫས་གཞན་གྱིས་སྟོང་པར་རྟོགས་དགོས་
པར་རྣམ་བཤད་སྙིང་རྒྱན་ལས་གསལ་པོར་གསུངས་ཡོད། གལ་ཏེ་འཇུག་
གཞིར་རང་གི་མཚན་ཉིད་ཀྱིས་གྲུབ་པའི་སྟོང་པ་རྟོགས་ན་གཟུང་འཛིན་རྫས་
གཞན་གྱིས་སྟོང་པ་རྟོགས་མི་དགོས་ཚེ། གཟུགས་གཟུགས་ཞེས་པའི་སྒྲ་འཇུག་
པའི་འཇུག་གཞིར་རང་གི་མཚན་ཉིད་ཀྱིས་གྲུབ་པའི་སྟོང་པ་རྟོགས་ན། གཟུགས་
འཛིན་ཚད་མའི་སྟེང་གི་སྟོང་ཉིད་ཇི་ལྟར་རྟོགས། དེ་རྟོགས་པར་བསྒྲུབ་ཏུ་མེད་
པར་འགྱུར། དེ་ལྟར་ན་དགག་བྱ་གནད་གཅིག་པར་ཅི་ཙམ་བཤད་ཀྱང་རིགས་
པས་བསྒྲུབ་ཏུ་མེད་པར་འགྱུར་འགྲོ། པཎ་ཆེན་ལྟར་ན། སྔོན་པོའི་སྟེང་གི་
སྟོང་ཉིད། སྔོན་འཛིན་ཚད་མའི་སྟེང་གི་སྟོང་ཉིད། སྔོན་འཛིན་མིག་ཤེས་
ཀྱི་སྟོང་ཉིད། དེ་ཉམས་མྱོང་རང་རིག་གི་སྟོང་ཉིད་བཅས་དོན་གཅིག་ཏུ་གསུངས་
པ་ལྟར། དོན་ཐོབ་ལ་འཇུག་གཞིར་རང་གི་མཚན་ཉིད་ཀྱིས་གྲུབ་པས་སྟོང་
པ་ཉིད་རྟོགས་ན། གཟུང་འཛིན་རྒྱང་ཆད་དུ་མེད་པ་རྟོགས་དགོས་པ་པཎ་ཆེན་
གྱི་དགོངས་པ་ཡིན་སྙམ་སྟེ། གོང་དུ་བཤད་པའི་གནད་ཀྱང་འདི་ཡིན། ལྕང་
སྐྱ་རོལ་པའི་རྡོ་རྗེས། འཇུག་གཞིར་རང་གི་མཚན་ཉིད་ཀྱིས་གྲུབ་པས་སྟོང་
པ་རྟོགས་ན། གཟུང་འཛིན་རྒྱང་ཆད་ཀྱིས་སྟོང་པ་རྟོགས་མི་དགོས་པར་གསུངས་
ཏེ༑ ལེགས་བཤད་སྙིང་པོ་ལས། ཁྱད་པར་དུ་རིགས་པ་དེ་དག་གིས་གཟུང་
འཛིན་རྫས་གཞན་ཁེགས་ནས་རྣམ་པར་རིག་པ་ཙམ་ལ་འཇུག་པའི་ཚུལ་ཤེས་
དགོས་པར་སྣང་ཡང་དཔྱོད་པ་ཙམ་ཡང་མ་ཞུགས་པར་མཐོང་ནས་བློ་གྲོས་ཅན་
རྣམས་ལ་དཔྱོད་པའི་སྒོ་ཙམ་ཞིག་བསྟན་ཏོ། ཞེས་གསུངས་པ་དང་། དེ་



གཟུར་གནས་ཀུནྡ་བཞད་པའི་འཛུམ་ཟེར། །
ཉིད་”ལས། ངོ་བོ་ཉིད་དང་ཁྱད་པར་དུ་བཅས་པ་དོན་གྱི་མཚན་ཉིད་དུ་མི་
དམིགས་པ་ན་ཡོངས་སུ་འཚོལ་བ་བཞི་དང་། ཡང་དག་པ་ཇི་ལྟ་བ་བཞིན་དུ་
ཡོངས་སུ་ཤེས་པ་བཞི་པོ་དག་གིས་ཡི་གེ་དང་དོན་སྣང་བའི་ཡིད་ཀྱི་རྣམ་པར་
རྟོག་པ་དེ་དག་ལ་རྣམ་པར་རིག་པ་ཙམ་ཉིད་དུ་འཇུག་གོ། ཞེས་གསུངས་པ་
དག་ཁུངས་སུ་མཛད། ཀུན་མཁྱེན་འཇམ་དབྱངས་བཞད་པའི་དྲང་ངེས་གན་
མཛོད་དུ་རྟོགས་མཉམ་དགོས་པར་གསལ་པོར་གསུངས། དེ་ལྟར་གསུངས་
ཚུལ་འདྲ་མིན་འབྱུང་བའི་རྐྱེན་ཇི་ལྟར་ཞེ་ན། དེ་ནི་རྗེའི་ལེགས་བཤད་རྣམས་
སུ་གསལ་པོར་མེད་པའི་རྟགས་ཐོན་པ་ཡིན། །
དྲི་བ་བཅུ་བདུན་པ། སེམས་ཙམ་པའི་ལུགས་ལ། ཉན་རང་ལ་ཆོས་
ཀྱི་བདག་མེད་རྟོགས་པ་མེད་པར་ཨུཏྤལར་གསུངས་པས། དེའི་ལུགས་ལ་སྟོང་
ཉིད་རྟོགས་པའི་ཚོགས་ལམ་པ་ནས་དམན་ལམ་དུ་ལྷུང་བའི་གང་ཟག་མི་འཇོག་
པའི་རྒྱུ་མཚན་ཅི་ལགས། །
དྲི་བ་བཅུ་བདུན་པའི་ལན། སྤྱིར་རྣལ་འབྱོར་སྤྱོད་པའི་དབུ་མ་པས་
ཆོས་ཀྱི་བདག་མེད་རྟོགས་ཟིན་པའི་གང་ཟག་ཐེག་པ་ཆེན་པོའི་སེམས་བསྐྱེད་
ཉམས་ནས་ཐེག་དམན་གྱི་ལམ་དུ་ལྷུང་བ་ཡོད་པར་འདོད་པ་བཞིན། སེམས་
ཙམ་པའི་ལུགས་ལའང་དེ་ལྟར་དུ་ཡོད་པར་སྙམ། མདོ་སྡེ་སྤྱོད་པའི་དབུ་མ་
རང་རྒྱུད་པ་ལྟར་ན་ཉན་རང་ལ་ཆོས་ཀྱི་བདག་མེད་རྟོགས་པ་མེད་ཀྱང་། རྣལ་
འབྱོར་སྤྱོད་པའི་དབུ་མ་རང་རྒྱུད་པ་ལ་ཉན་རང་ལ་ཆོས་ཀྱི་བདག་མེད་རྟོགས་
པ་ཡོད་པར་པཎ་ཆེན་གྲུབ་མཐར་“གསུངས་ཡོད། མདོ་སྡེ་སྤྱོད་པའི་དབུ་
44



དྲིས་ལན་རྨོངས་སེལ་མེ་སྟག་ཕྲེང་བ།
མ་རང་རྒྱུད་པའི་ལུགས་ལ་ཆོས་ཀྱི་བདག་མེད་རྟོགས་པའི་བྱང་སེམས་ཚོགས་
ལམ་པ་དམན་ལམ་དུ་ལྷུང་བའི་གང་ཟག་དེས་ཆོས་ཀྱི་བདག་མེད་རྟོགས་ཀྱང་
དེ་རྟོགས་པའི་ཐེག་དམན་ལམ་ལ་ཆོས་ཀྱི་བདག་རྟོགས་པ་ཡོད་པའི་ཡོད་གོ་མི་
ཆོད། རྣལ་འབྱོར་སྤྱོད་པའི་དབུ་མ་རང་རྒྱུད་པའི་ལུགས་ལ་ཐེག་དམན་ལ་
ཆོས་ཀྱི་བདག་མེད་རྟོགས་པ་ཡོད་པའི་ཐེག་དམན་ལ་ཆོས་ཀྱི་བདག་མེད་རྟོགས་
པ་ཡོད་གོ་ཆོད། དེ་གཉིས་ཀྱི་ཚིག་གི་ཁྱད་པར་ལས་དོན་གྱི་གོ་ས་གཅིག་ཡིན།
པཎ་ཆེན་གྱི་ཨུཏྤལར་དེ་འདྲའི་ཚིག་ཟིན་ཡོད་ན་སེམས་ཙམ་པའི་ལུགས་ལའང་
མདོ་སྡེ་སྤྱོད་པའི་དབུ་མ་རང་རྒྱུད་པ་ཇི་བཞིན་དང་པོ་ཉིད་ནས་ཐེག་དམན་རིགས་
ངེས་ཀྱིས་ཆོས་ཀྱི་བདག་མེད་རྟོགས་པ་མ་གཏོགས་ཐེག་དམན་ལམ་ལྷུང་བའི་
གང་ཟག་གི་ཆོས་ཀྱི་བདག་མེད་རྟོགས་པས་ཉན་རང་ལ་ཆོས་ཀྱི་བདག་མེད་རྟོགས་
པ་ཡོད་གོ་མི་ཆོད་པར་བརྗོད་ཆོག་གམ་སྙམ།
དྲི་བ་བཅོ་བརྒྱད་པ། སེམས་རྟེན་གྱི་དོན། བརྟེན་པ་རྟེན་དེའི་ངོ་བོར་
སོང་བ་ལ་འཇོག་ཅེས་པའི་ངོ་བོར་སོང་ཚུལ་དེ། བརྟེན་པ་རྟེན་དེ་ཡིན་པར་
གྱུར་པ་ལ་འཇོག་གམ་ཅི། །
དྲི་བ་བཅོ་བརྒྱད་པའི་ལན། དཔེར་ན། ཐེག་ཆེན་མཐོང་ལམ་བར་
ཆད་མེད་ལམ་གྱི་སེམས་རྟེན་ཡིན་ན་བསམ་གཏན་བཞི་པའི་དངོས་གཞི་ཡིན་
པས་ཁྱབ་གསུངས་པས་ཐེག་ཆེན་མཐོང་ལམ་བར་ཆད་མེད་ལམ་དེ་བསམ་
གཏན་གྱི་དངོས་གཞིར་གྱུར་པ་ན་དེ་དེའི་སེམས་རྟེན་དུ་གྱུར་པ་ཡིན། དེ་ལ་
ཀུན་མཁྱེན་འཇིགས་མེད་དབང་པོའི་གསུང་དང་ཀུན་མཁྱེན་འཇམ་བཞད་ཀྱི་
45



གཟུར་གནས་ཀུན་བཞད་པའི་འཛུམ་ཟེར། །
བསམ་གཟུགས་ཆེན་མོར་། དཔེར་ན། ལྕགས་གོང་དམར་འབར་བ་དེ་
མེའི་རང་བཞིན་དུ་གྱུར་པ་བཞིན། ཞེས་གསུངས་ཡོད། མཐོང་ལམ་བར་
ཆད་མེད་ལམ་གྱི་སེམས་རྟེན་དུ་གྱུར་པའི་བསམ་གཏན་གྱི་དངོས་གཞི་དེ་བར་
ཆད་མེད་ལམ་ཡིན་ཟེར་དགོས་ཤིང་། དེ་བཞིན་ཁམས་གསུམ་གང་གི་སེམས་
རྟེན་ལ་བརྟེན་པ་དེར་གྱུར་པ་ན་སེམས་རྟེན་དུ་གྱུར་པ་ཡིན། བསམ་གཏན་གྱི་
དངོས་གཞིའི་སེམས་རྟེན་དུ་གྱུར་པའི་ཐེག་ཆེན་མཐོང་ལམ་བར་ཆད་མེད་ལམ་
དེ་བསམ་གཏན་གྱི་དངོས་གཞི་ཡིན་ཟེར་དགོས། དེ་བཞིན་དུ་ཏིང་ངེ་འཛིན་
གྱི་སེམས་རྟེན་བྱས་པའི་མཐོང་ལམ་བར་ཆད་མེད་ལམ་དེ་ཏིང་ངེ་འཛིན་ཡིན།
ཤེས་རབ་ཀྱི་སེམས་རྟེན་བྱས་པའི་མཐོང་ལམ་དེ་ཤེས་རབ་ཡིན་ཟེར་དགོས།
དྲི་བ་བཅུ་དགུ་པ། དྲི་མ་གང་ཞིག ཡུལ་དུས་གནས་སྐབས་གང་
དུའང་སེམས་དང་མི་འབྲལ་བ། དྲི་མ་སེམས་ཀྱི་རང་བཞིན་ལ་ཞུགས་པའི་
ཚད་དུ་འདོད་དམ། འདོད་ན། ལུང་གི་རྗེས་འབྲངས་སེམས་ཙམ་པའི་ལུགས་
ལ་རིགས་གཏན་ཆད་ཀྱི་གང་ཟག་གི་སེམས་ཀྱི་རང་བཞིན་ལ་དྲི་མ་ཞུགས་མ་
ཞུགས་ཇི་ལྟར་ལགས།
དྲི་བ་བཅུ་དགུ་པའི་ལན། གང་ཟག་དེའི་སེམས་ཡུལ་དུས་གནས་སྐབས་
གང་ལའང་དྲི་མ་དང་མི་འབྲལ་བ་མ་ཡིན་པར་ལན་རེ་ཙམ་གློ་བུར་དུ་བྲལ་གྱི་
ཡོད། དཔེར་ན། གང་ཟག་དེའི་རྒྱུད་ལ་འདོད་ཆགས་ལྟ་བུ་མངོན་དུ་གྱུར་
ཚེ་འདོད་ཆགས་དེ་ཡུལ་དུས་གནས་སྐབས་ཐམས་ཅད་དུ་གང་ཟག་དེའི་སེམས་
ཀྱི་ངོ་བོར་མི་གནས་པར་འདོད་ཆགས་མ་ཡིན་པའི་ངོ་བོར་ལོག་འགྲོ་བ་ཡོད་
46



དྲིས་ལན་རྨོངས་སེལ་མེ་སྟག་ཕྲེང་བ།
ལ༑ དེ་བཞིན་རིགས་གཏན་ཆད་ཡིན་པས་སྒྲིབ་པ་སྤོང་མི་ཐུབ་ཀྱང་ཡུལ་དུས་
གནས་སྐབས་ཐམས་ཅད་དུ་ཆོས་ཀྱི་བདག་འཛིན་གྱི་ངོ་བོར་མི་གནས་པ་ཡིན།
གལ་ཏེ་དྲི་མ་གང་ཞིག་སེམས་ཀྱི་རང་བཞིན་ལ་ཞུགས་ཡོད་ན་སེམས་ཇི་སྲིད་
ནམ་གནས་ཀྱི་བར་དུ་འདོད་ཆགས་ཀྱི་རྣམ་པ་ཅན་དུ་གནས་དགོས་ཀྱང་སེམས་
རྣམ་པ་ཐམས་ཅད་དུ་དྲི་མ་འདོད་ཆགས་དང་བདག་འཛིན་གྱི་རང་བཞིན་ཅན་
དུ་གནས་པ་མ་ཡིན་པས་རིགས་ཆད་ཀྱི་གང་ཟག་དེའི་སེམས་དྲི་མ་དང་བྲལ་
བའི་སྐབས་མ་བྱུང་ཡང་བྲལ་རུང་གི་ཚུལ་དུ་གནས་ཡོད། མདོ་སྡེ་རྒྱན་ལས།
ལ་ལ་གཅིག་ཏུ་ཉེས་པར་སྤྱོད་ངེས་ཡོད། །ལ་ལ་དཀར་པོའི་ཆོས་རྣམས་ཀུན་
ཏུ་འཇོམས། །ལ་ལ་ཐར་པ་ཆ་མཐུན་དགེ་བ་མེད། །དཀར་པོ་དམན་པ་ཡོད་
པ་རྒྱུ་དང་བྲལ། །ཞེས་གསུངས་ཤིང་། རྗེ་བཙུན་ཆོས་རྒྱན་གྱིས་དང་པོ་
བཞི་པོ་དེ་རང་བཞིན་གནས་རིགས་ཆད་པའི་གང་ཟག་དང་། ཕྱི་མ་རྒྱས་
འགྱུར་གྱི་རིགས་ཆད་པའི་གང་ཟག་ཏུ་འདོད་པར་མདོ་སྡེ་རྒྱན་གྱི་འགྲེལ་
པ་ལས་གསུངས་ཟེར། རིགས་གཏན་ཆད་ཀྱི་གང་ཟག་དེའི་རྒྱུད་ལ་དགེ་
སེམས་སྐད་ཅིག་ཀྱང་མི་སྐྱེ་ནའང་དེའི་རྒྱུད་ཀྱི་དྲི་མ་སེམས་ཀྱི་རང་བཞིན་
མ་ཞུགས་པས་དེ་འདྲའི་གང་ཟག་དེའི་སེམས་ལུང་མ་བསྟན་གྱི་ངོ་བོར་གནས་
པའི་སྐབས་ཡོད་ཆོག །
དྲི་བ་ཉི་ཤུ་པ། གོ་སྒྲུབ་ཀྱི་མཚན་ཉིད་ཀྱི་ཟུར་དུ་ཕར་ཕྱིན་རེ་རེའི་
ནང་དུ་དྲུག་དྲུག་ཚང་བར་བསྡུས་པར་གསུངས་པའི་བསྡུས་ཚུལ་གསལ་པོ་
ཞིག་གསུང་གནང་ཞུ།
47



གཟུར་གནས་ཀུནྡ་བཞད་པའི་འཛུམ་ཟེར། །
དྲི་བ་ཉི་ཤུ་པའི་ལན། སྦྱིན་པའི་ཉམས་ལེན་ལྟ་བུ་བྱས་ཚེ་དེའི་ནང་
དུ་དེ་དྲུག་ཚང་དགོས་པ་ཡིན། དཔེར་ན། སྦྱིན་པ་བཏང་བའི་ཚེ་སྦྱིན་པ་གཏོང་
ཡུལ་དང་གཏོང་ཡུལ་མ་ཡིན་པའི་ཁྱད་པར་ཤེས་དགོས། བྱང་སེམས་ས་མ་
ཐོབ་པས་ལོངས་སྤྱོད་གཏོང་ཆོག་ཀྱང་ལུས་སྲོག་ལ་གཏོང་སེམས་སྤེལ་དགོས་
པ་ལས་དངོས་སུ་གཏོང་མི་རུང་བར་དགག་བྱ་དང་དགོས་པ་ལ་བལྟ་དགོས། ས་
ཐོབ་པའི་བྱང་ཆུབ་སེམས་དཔར་ང་ལ་མགོ་སྤྲོད་རོགས་ཟེར་ན། མགོ་སྦྱིན་
པ་གཏོང་མི་གཏོང་ཕན་ཐོགས་གང་ཡོད་བལྟ་བའི་ལེགས་ཉེས་འབྱེད་པ་དེ་ལ་
སྦྱིན་པའི་ཤེས་རབ་ཟེར། སྦྱིན་པ་གཏོང་སྐབས་སུ་གཞན་གྱིས་ངན་སྨད་བྱས་
པ་ལ་རང་གི་ཉེས་སྤྱོད་སྡོམ་པའི་ཚུལ་ཁྲིམས་སྲུང་བ་ལ་སྦྱིན་པའི་ཚུལ་ཁྲིམས།
དེ་འདྲའི་བྱ་བ་ལ་མི་ཁྲོ་བའི་བཟོད་པ་དེ་སྦྱིན་པའི་བཟོད་པ། སྦྱིན་པ་གཏོང་སྐབས་
དམིགས་རྣམ་བརྟན་པོ་བྱས་པ་དེ་སྦྱིན་པའི་བསམ་གཏན། སྦྱིན་པ་གཏོང་སྐབས་
གཏོང་སེམས་སྤེལ་བ་དེ་སྦྱིན་པའི་སྦྱིན་པ། སྦྱིན་པ་གཏོང་སྐབས་སུ་དེ་འདྲའི་
བྱ་བར་སྤྲོ་བ་ལ་སྦྱིན་པའི་བརྩོན་འགྲུས། སྦྱིན་པ་གཏོང་སྐབས་དེ་རྣམས་ཚང་
པའི་སྒོ་ནས་ཉམས་སུ་ལེན་པ་དེ་སྦྱིན་པས་དེ་དྲུག་བསྡུས་པ་སྟེ་ཚང་བ་ཡིན། དེ་
བཞིན་དུ་གཞན་ལ་སྦྱོར།
དྲི་བ་ཉེར་གཅིག་པ། ཕར་ཕྱིན་མཐའ་དཔྱོད་ལས། གང་ཟག་དེའི་
རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་ཤིན་སྦྱངས་ཀྱི་བདེ་
བས་མ་ཟིན་པའི་རྒྱུ་མཚན་དུ་བསམ་གཏན་དང་པོའི་དངོས་གཞི་ཁྱད་པར་
ཅན་ན་བདེ་བ་མེད་པར་བཀོད་ཡོད་ལ། དེས་ན་ཐེག་ཆེན་མཐོང་ལམ་བར་
48



དྲིས་ལན་རྨོངས་སེལ་མེ་སྟག་ཕྲེང་བ།
ཆད་མེད་ལམ་སེམས་བསྐྱེད་ཀྱིས་ཟིན་ཚུལ་དང་མི་མཚུངས་པའི་རྒྱུ་མཚན་
ཇི་ལྟར་ལགས།
དྲི་བ་ཉེར་གཅིག་པའི་ལན། ཐེག་པ་ཆེན་པོའི་སེམས་བསྐྱེད་ཀྱིས་ཟིན་
ཞེས་པ་དེ་དང་ཤིན་སྦྱངས་ཀྱི་བདེ་བས་ཟིན་ཞེས་པ་གཉིས་གཏན་མི་འདྲ་སྟེ། བློ་
དེ་ཤིན་སྦྱངས་ཀྱི་བདེ་བས་ཟིན་ན་བློ་དེ་ཤིན་སྦྱངས་ཀྱི་བདེ་བ་དང་མཚུངས་ལྡན་
ཡིན་པས་ཁྱབ། དེས་ན། ཤིན་སྦྱངས་ཀྱིས་ཟིན་པའི་སྒོ་ནས་རང་གི་དམིགས་
པ་ལ་འབད་མེད་ལྷུན་འགྲུབ་ཏུ་འཇུག་པའི་ཏིང་ངེ་འཛིན། ཞི་གནས་ཀྱི་མཚན་
ཉིད། ཅེས་གསུངས། སེམས་ཤིན་སྦྱངས་ཀྱིས་ཟིན་ཞེས་པ་ནི་བློ་ཁོ་རང་
དང་མཚུངས་ལྡན་དུ་ཡོད་པ་ཞིག་དགོས། ཐེག་ཆེན་སེམས་བསྐྱེད་ཀྱིས་ཟིན་
པ་ལ་ནི་དེ་དངོས་སམ་དེའི་ཤུགས་ཀྱིས་རྩིས་ཟིན་པ་ལ་བྱེད་པས་དེ་གཉིས་གཏན་
ནས་མི་འདྲ།
དྲི་བ་ཉེར་གཉིས་པ། བདེན་འཛིན་དང་མཚུངས་ལྡན་གྱི་མཚན་གཞི་
ཡིད་ཀྱི་རྣམ་ཤེས་ཡོད་དམ་མེད། དང་པོ་ལྟར་ན། དེ་ཡེ་ཤེས་ཆོས་སྐུའི་ངོ་
བོར་འགྱུར་རུང་ངམ། ཕྱི་མ་ལྟར་ན། མཚན་གཞི་ཡིད་ཀྱི་རྣམ་ཤེས་དང་
མཚུངས་ལྡན་གྱི་དགེ་བ་ཡོད་ལ། དེ་ཡོད་ན། བདེན་འཛིན་དང་མཚུངས་
ལྡན་གྱི་དེ་མེད་དོན་ཅི་ལགས།
དྲི་བ་ཉེར་གཉིས་པའི་ལན། བདེན་འཛིན་ཡེ་ཤེས་ཆོས་སྐུའི་ངོ་བོར་
འགྱུར་རུང་མ་ཡིན་ཀྱང་དེ་དང་མཚུངས་ལྡན་དུ་ཡོད་པའི་གཙོ་སེམས་དེ་དེར་
འགྱུར་རུང་ཡིན་ཏེ། ཀུན་གཞིའི་དཀའ་འགྲེལ་༧”ལས། བདུན་ཡིད་ནི་ཉོན་
49



གཟུར་གནས་ཀུནྡྲ་བཞད་པའི་འཛུམ་ཟེར།
མོངས་པ་བཞིས་གཞན་སྟོབས་ཀྱིས་ཉོན་མོངས་ཅན་དུ་གྱུར་པ་ཡིན་ལ། རང་
གི་ངོ་བོ་ཉིད་ཀྱིས་མ་ཡིན་པས་འཁོར་ཉོན་མོངས་ཅན་དེ་དག་ཉོན་སྒྲིབ་སྤངས་
པ་ན་ལྡོག་པ་རིགས་ལ་ཡིད་རང་གི་ངོ་བོ་ཡེ་མེད་དུ་ལྡོག་པ་མི་རིགས་པའི་ཕྱིར་
ཏེ༑ གནས་གྱུར་གྱི་དོན་གློ་བུར་གྱི་ཉེས་པ་རྣམས་ལམ་གྱི་མཐུས་ཟད་པར་བྱས་
ནས་རང་གི་རང་བཞིན་གསལ་བར་འགྱུར་བར་འདོད་པའི། ཞེས་གསུངས།
ཉོན་ཡིད་དང་མཚུངས་ལྡན་དུ་ཡོད་པའི་མ་རིག་པ་སོགས་བཞི་པོ་དེའི་གཞན་
སྟོབས་ཀྱིས་སེམས་དེ་ཉོན་མོངས་ཅན་དུ་བསྒྱུར་པ་ཡིན་པ་ལས་ཉོན་ཡིད་རང་
ཉིད་རང་སྟོབས་ཀྱི་ཉོན་མོངས་ཅན་དུ་གྱུར་པ་མིན། གཉེན་པོའི་སྟོབས་ཀྱིས་
དེ་དང་མཚུངས་ལྡན་དུ་ཡོད་པའི་མ་རིག་པ་སོགས་བཞི་པོ་ཟད་པའི་ཚེ་ཉོན་ཡིད་
རང་གི་རང་བཞིན་གསལ་བར་གྱུར་པའི་སྒོ་ནས་ཟག་མེད་ཡེ་ཤེས་ཀྱི་ངོ་བོར་
འགྲོ་བ་ཡོད་པར་གྱུར་པ་ཡིན་ལ། དེ་དང་མཚུངས་ལྡན་དུ་ཡོད་པའི་མ་རིག་
པ་སོགས་བཞི་པོ་དེ་དྲི་མ་ཡིན་པ་བཞིན། བདེན་འཛིན་དང་མཚུངས་ལྡན་དུ་
གྱུར་པའི་གཙོ་སེམས་དེ་དྲི་མ་འཕོ་སའི་གོས་དཀར་པོ་ལྟ་བུ་དང་། བདེན་འཛིན་
དེ་གཙོ་སེམས་གཅིག་དང་མཚུངས་ལྡན་དུ་སོང་བའི་ཚེ་བདེན་འཛིན་གྱི་སྟོབས་
ཀྱིས་གཙོ་སེམས་དེ་བདེན་འཛིན་གྱི་རྣམ་པ་ཅན་དུ་བསྒྱུར་པ་ཡིན། དེའི་ཚེ་
དྲི་མ་དེའི་སྟོབས་ཀྱིས་སེམས་དེ་ནག་པོ་ལྟ་བུར་གྱུར་ཀྱང་། ནམ་ཞིག་གི་ཚེ་
ན་བཙོ་བླག་མཁན་གྱིས་དྲི་མ་དེ་དག་པར་བྱེད་པའི་ཐབས་ལ་བརྟེན་ནས་དྲི་མ་
དག་འོངས་དུས་གོས་དཀར་པོ་དེ་དང་པོ་ཉིད་ནས་དྲི་མ་མ་ཡིན་པས་དྲི་མ་དེ་
དག་ནས་སྔར་བཞིན་དཀར་པོར་གནས་པ་ཡིན། བདེན་འཛིན་ནི་ཐོག་མ་མེད་



་.}
དྲིས་ལན་རྨོངས་སེལ་མེ་སྟག་ཕྲེང་བ།
པ་ནས་བདེན་འཛིན་ཡིན་པས་རང་ཉིད་དག་ཚེ་ལྷག་མ་ལུས་རྒྱུ་ཅི་ཡང་མེད། དེའི་
ཕྱིར་བདེན་འཛིན་དང་མཚུངས་ལྡན་དུ་གྱུར་པའི་གཙོ་སེམས་དེའི་ཆོས་ཉིད་
དེ་རང་བཞིན་གནས་རིགས་ཡིན་ཏེ། ཕར་ཕྱིན་སྐབས་ལྔ་པའི་མཐའ་
དཔྱོད་”་ལས། ཁ་ཅིག ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་རྣམ་
ཤེས། ལས་ཡིན་ཟེར་བ་མི་འཐད་དེ། དེ་ལས་དང་ཉོན་མོངས་གཉིས་སུ་ཕྱེ་
བའི་ཉོན་མོངས་ཅན་གྱི་སེམས་ཡིན་པའི་ཕྱིར། ཞེས་གསུངས་པ་དང་། ད་
དུང་། སྐྱེ་སྲིད་སྐད་ཅིག་དང་པོ་ལ་ཉོན་མོངས་ཅན་ཡིན་པས་ཁྱབ་སྟེ། སྲིད་
པ་བཞི་པོ་དེ་དག་ལས། །སྐྱེ་བའི་སྲིད་པ་ཉོན་མོངས་ཅན། །ཞེས་གསུངས་
པས་དེའི་གནས་སྐབས་སུ་མཚན་གཞི་ཡིད་ཀྱི་རྣམ་ཤེས་ལས་འོས་མེད་པས་
མཚུངས་ལྡན་ལ་ཉོན་མོངས་ཡོད་པའི་མཚན་གཞིའི་ཡིད་ཀྱི་རྣམ་ཤེས་དེའི་ཆོས་
ཉིད་དེ་རང་བཞིན་གནས་རིགས་མ་ཡིན་ན། རང་རྒྱུད་པའི་ལུགས་ལ་རིགས་
ཆད་ཀྱི་གང་ཟག་ཡོད་པར་ཁས་ལེན་དགོས་པར་འགྱུར།
དྲི་བ་ཉེར་གསུམ་པ། རྣམ་རིག་པའི་ལུགས་ལ། སྤྱིར་རྫས་གཅིག་
དང་བདག་ཉིད་གཅིག་གི་གོ་དོན་ཁྱབ་པ་ཡོད་པ་ཞིག་འཇོག་གནང་ཞུ། །
དྲི་བ་ཉེར་གསུམ་པའི་ལན། སེམས་ཙམ་ལུགས་ལ། ཡུལ་ཡུལ་
ཅན་གྱི་རྫས་གཅིག་དང་ཡུལ་ཡུལ་ཅན་མ་ཡིན་པའི་རྫས་གཅིག་གཉིས་པོ་གང་
རུང་གིས་བསྡུས་པ་དེ། རྫས་གཅིག་གི་དོན་ཡིན། ཡུལ་ཅན་མ་ཡིན་པའི་རྫས་
གཅིག་འཇོག་ཚུལ་དེ་མདོ་སྡེ་པ་དང་མཐུན་ཏེ། རྫས་སུ་གྲུབ་པ་གང་ཞིག་རང་
འཛིན་མངོན་སུམ་ལ་སྣང་ཚུལ་སོ་སོ་ནས་མེད་པ་དེ་ཡིན། ཡུལ་ཅན་གྱི་ཤེས་



གཟུར་གནས་ཀུནྡ་བཞད་པའི་འཛུམ་ཟེར། །
པ་དེ་ལ་ཡུལ་སྣང་བ་ན་ཤེས་པ་དེའི་སྣང་ཆ་ཙམ་ལས་གཞན་དུ་མེད་པའི་འདུས་
བྱས་དེ། ཡུལ་ཡུལ་ཅན་གྱི་རྫས་གཅིག་ལ་བྱེད། །
དྲི་བ་ཉེར་བཞི་པ། ། རྣམ་རིག་པའི་ལུགས་ལ། གཟུགས་གཟུགས་
འཛིན་རྟོག་པའི་ཞེན་གཞི་ཡིན་པ་དེ། ཡོངས་གྲུབ་གཏན་ལ་འབེབས་པར་ཉེ་
བར་མཁོ་ཚུལ་ཇི་ལྟར་ལགས།
དྲི་བ་ཉེར་བཞི་པའི་ལན། འདིར་གསུང་རྒྱུན་ལ་ལར་སྟོང་གཞི་ལ་
མཁོ་བའི་ཀུན་བཏགས་དང་དགག་བྱ་ལ་མཁོ་བའི་ཀུན་བཏགས་གཉིས་སུ་ཕྱེས་
ནས་དང་པོར་འཇུག་གཞིར་འཇོག་པ་སོགས་ནི་རྗེ་ཡབ་སྲས་ཀྱི་ལེགས་བཤད་
ན་མེད་པར་མ་ཟད་རང་རང་གི་ཡིག་ཆ་ནའང་མི་གསལ་བའི་ལོག་བཤད་ཁོ་
ན་ཡིན། གཟུགས་སྟོང་གཞིར་འཇོག་དགོས་པ་ལས་འཇུག་གཞི་སྟོང་གཞིར་
བཞག་ན་ལ་དོན་ནུས་མེད་དུ་འགྱུར་བ་མ་ཟད་དོན་ཅི་ཡང་མི་བསྟན་པའི་སྐྱོན་
དུ་འགྱུར། དེ་ཡང་གང་གིས་སྟོང་པའི་ཀུན་བཏགས་ནི་མདོ་འདིས་ཀུན་བཏགས་
ངོས་བཟུང་བའི་སྐབས་གཉིས་ཀར་ངོ་བོ་དང་ཁྱད་པར་དུ་བཏགས་པ་ཙམ་མིན་
པའི་ཀུན་བཏགས་གཞན་མ་གསུངས། སྤྱིར་ཀུན་བཏགས་ལ་སྤྱི་མཚན་ཐམས་
ཅད་དང་ནམ་མཁའ་ལ་སོགས་པ་དུ་མ་ཞིག་ཡོད་ཀྱང་། དགོངས་འགྲེལ་ལས་
མ་གསུངས་པ་ནི་ཀུན་བཏགས་གང་གིས་སྟོང་པ་ཡོངས་གྲུབ་ཏུ་འཇོག་པའི་སྐབས་
སུ་དེ་དག་མི་མཁོ་བས་སོ། དེ་དག་གི་མང་པོ་ཞིག་མིང་དང་བརྡས་འཇོག་མི་
ནུས་པའི་ཡོད་པ་ཡིན་ཡང་རང་གི་མཚན་ཉིད་ཀྱིས་གྲུབ་པ་མིན་ཏེ། རྟོག་པས་
བཏགས་པ་ཙམ་ཡིན་པའི་ཕྱིར། ཞེས་ལེགས་བཤད་སྙིང་པོར་”དེ་ཙམ་ལས་
52



དྲིས་ལན་རྨོངས་སེལ་མེ་སྟག་ཕྲེང་བ།
མ་གསུངས། ཀུན་མཁྱེན་འཇམ་དབྱངས་བཞད་པ་ལྟར་ན། ཉེ་བར་མཁོ་
བའི་ཀུན་བཏགས་དེ་ལ་དགག་བྱའི་ཀུན་བཏགས་མ་གཏོགས་མི་འཇོག པཎ་
ཆེན་བསོད་ནམས་གྲགས་པ་ལྟར་ན། འཇུག་གཞིར་རང་གི་མཚན་ཉིད་ཀྱིས་
གྲུབ་པ་དང་འཇུག་གཞི་རང་ཉིད་ཀྱང་ཉེ་བར་མཁོ་བའི་ཀུན་བཏགས་ལ་འཇོག
རང་ཉིད་དམ་རང་ཉིད་རང་གི་མཚན་ཉིད་ཀྱི་གྲུབ་པའི་སྟོང་པ་ཡོངས་གྲུབ་ཏུ་
འཇོག་ནུས་པའི་ཀུན་བཏགས་དེ་ལ་ཉེ་བར་མཁོ་བའི་ཀུན་བཏགས་ཟེར། ཉེ་
བར་མཁོ་ཚུལ་དེ་རང་ཉིད་ཀྱིས་སྟོང་པ་ཡོངས་གྲུབ་ཏུ་འཇོག་ནུས་པའམ་ཡང་
ན་རང་ཉིད་རང་གི་མཚན་ཉིད་ཀྱིས་གྲུབ་པའི་སྟོང་པ་ཡོངས་གྲུབ་ཏུ་འཇོག་ནུས་
པ་གང་རུང་དེ། ཉེ་བར་མཁོ་བའི་ཀུན་བཏགས་ཟེར། པཎ་ཆེན་གྱི་ཨུཏྤལ་
ལའི་ཕྲེང་བ་ལྟར་ན། ཉེ་བར་མཁོ་བའི་ཀུན་བཏགས་ཡིན་ན། དགག་བྱ་ཀུན་
བཏགས་ཡིན་པས་མ་ཁྱབ་པའི་མུ་དེ་ལ་འཇུག་གཞི་བཞག་ཡོད། །
དྲི་བ་ཉེར་ལྔ་པ། སངས་འཕགས་རྒྱུད་ཀྱི་སེམས་བསྐྱེད་འཁོར་གྱི་
འདུན་པས་རང་ཡུལ་རྫོགས་བྱང་དོན་དུ་གཉེར་བར་འཇོག་ཚུལ་ཇི་ལྟར་ལགས།
དྲི་བ་ཉེར་ལྔ་པའི་ལན། སྤྱིར་རང་སྟོབས་ཀྱིས་རང་ཡུལ་དོན་དུ་གཉེར་
བའི་བྱེད་ལས་ཅན་གྱི་སེམས་བྱུང་། འདུན་པའི་མཚན་ཉིད་དུ་གསུངས་པས།
དོན་གཉེར་གྱི་བྱ་བའམ་དོན་གཉེར་གྱི་བྱེད་ལས་ཡོད་པ་ཙམ་ལས་དོན་གཉེར་
གྱི་བྱ་བ་མི་བྱེད་པའི་གནས་སྐབས་སུའང་འདུན་པ་ཡོད། མངོན་པ་ཀུན་བཏུས་
ལྟར་ན། ཀུན་འགྲོ་དེ་ལ་ཚོར་བ། འདུ་ཤེས། སེམས་པ། རེག་པ། ཡིད་ལ་
བྱེད་པ་ལྔ་མ་གཏོགས་ཡོད་པ་མ་རེད། བྱེ་བྲག་སྨྲ་པའི་ལུགས་ལ། དེ་དག་



གཟུར་གནས་ཀུནྡ་བཞད་པའི་འཛུམ་ཟེར། །
གི་སྟེང་དུ་འདུན་པ། མོས་པ། དྲན་པ། ཏིང་ངེ་འཛིན། ཤེས་རབ་ལྔ་པོ་དེ་
བསྣན་པའི་ཀུན་འགྲོ་བཅུ་ཡོད། དེ་བས་འདུན་པ་དེ་ལ་རང་ཡུལ་དོན་དུ་གཉེར་
བའི་བྱེད་ལས་ཡོད་ན་འགྲིག་པ་མ་གཏོགས་རང་ཡུལ་དོན་དུ་གཉེར་བ་ཞིག་ངེས་
པར་མི་དགོས། སངས་རྒྱས་འཕགས་པའི་རྒྱུད་ཀྱི་ཐེག་པ་ཆེན་པོའི་སེམས་
བསྐྱེད་དང་མཚུངས་ལྡན་གྱི་འདུན་པ་དེས་རྣམ་མཁྱེན་དོན་དུ་གཉེར་བར་བརྗོད་
དགོས། ཐེག་ཆེན་སེམས་བསྐྱེད་ཡིན་ན་རྣམ་མཁྱེན་དོན་གཉེར་གྱི་དྲན་འདུན་
དུ་རེ་བ་དང་མཚུངས་ལྡན་ཡིན་པས་ཁྱབ། དྲན་འདུན་དུ་རེ་བ་ཞེས་པ་ནི་དྲན་
འདུན་རྒྱུན་ཆགས་པ་ལ་གསུངས་འདུག ངའི་བསམ་ཚོད་ལྟར་ན། སངས་
རྒྱས་འཕགས་པའི་ཐུགས་རྒྱུད་ཀྱི་ཐེག་པ་ཆེན་པོའི་སེམས་བསྐྱེད་དང་མཚུངས་
ལྡན་ལ་ཡོད་པའི་འདུན་པ་དེས་དོན་དུ་གཉེར་བྱར་གྱུར་པའི་རྣམ་མཁྱེན་དེ།
སེམས་བསྐྱེད་དེ་རྒྱུད་ལྡན་གྱི་གང་ཟག་རང་རྒྱུད་ཀྱི་རྣམ་མཁྱེན་དེ་མ་ཡིན་མོད།
དེའི་དོན་དུ་གཉེར་བྱའམ་གཉེར་རྒྱུའི་རྣམ་མཁྱེན་མེད་པར་མི་འགྱུར་བར་ཆེད་
དུ་བྱ་བ་སེམས་ཅན་གྱི་འཐོབ་བྱར་གྱུར་པའི་རྣམ་མཁྱེན་དེ་འཇོག་སྟེ། སློབ་
ལམ་གྱི་གནས་སྐབས་སུ་ཐེག་པ་ཆེན་པོའི་སེམས་བསྐྱེད་ཀྱི་དོན་དུ་གཉེར་རྒྱུའི་
རྣམ་མཁྱེན་དེ། གང་ཟག་རང་གི་འཐོབ་བྱར་གྱུར་པའི་རྣམ་མཁྱེན་དེ་ལས་
སེམས་ཅན་གཞན་གྱི་འཐོབ་བྱར་གྱུར་པའི་རྣམ་མཁྱེན་གང་ཟག་རང་རྒྱུད་ཀྱི་
ཐེག་པ་ཆེན་པོའི་སེམས་བསྐྱེད་ཀྱི་ཡུལ་དུ་མི་གྱུར་ལ། སློབ་པའི་གང་ཟག་དེ་
སངས་རྒྱས་པའི་ཚེ་ཐེག་པ་ཆེན་པོའི་སེམས་བསྐྱེད་ཀྱིས་རང་རྒྱུད་ལྡན་གྱི་གང་
ཟག་གི་རྒྱུད་ལ་ཡོད་པའི་རྣམ་མཁྱེན་དེ་འཛིན་སྟངས་ཀྱི་ཡུལ་དུ་བྱེད་པར་མ་
54



དྲིས་ལན་རྨོངས་སེལ་མེ་སྟག་ཕྲེང་བ།
ཟད། གང་ཟག་གཞན་གྱི་འཐོབ་བྱར་གྱུར་པའི་རྣམ་མཁྱེན་དེ་ཡང་འཛིན་སྟངས་
ཀྱི་ཡུལ་དུ་བྱེད་ཆོག་ལ། དེ་ལྟར་བྱས་ཚེ་གང་ཟག་གཞན་གྱི་འཐོབ་བྱར་གྱུར་
པའི་རྣམ་མཁྱེན་དོན་དུ་གཉེར་བར་གྱུར་པ་རེད། ཐེག་པ་ཆེན་པོའི་སེམས་བསྐྱེད་
ཡིན་ན་རྣམ་མཁྱེན་དོན་གཉེར་གྱི་དྲན་འདུན་དང་མཚུངས་ལྡན་ཡིན་པས་ཁྱབ།
སློབ་པའི་རྒྱུད་ཀྱི་ཐེག་པ་ཆེན་པོའི་སེམས་བསྐྱེད་ཡིན་ན་རང་གི་ཐོབ་བྱར་གྱུར་
པའི་རྣམ་མཁྱེན་དོན་གཉེར་གྱི་འདུན་པ་དང་མཚུངས་ལྡན་ཡིན་པས་ཁྱབ།
སངས་རྒྱས་ཀྱི་ཐུགས་རྒྱུད་ཀྱི་ཐེག་པ་ཆེན་པོའི་སེམས་བསྐྱེད་དང་མཚུངས་ལྡན་
ལ་ཡོད་པའི་དོན་གཉེར་གྱི་འདུན་པ་དེས་རང་རྒྱུད་ཀྱི་རྣམ་མཁྱེན་དོན་དུ་མི་གཉེར་
ནའང་། འདུན་པ་དེས་རང་གི་ཆེད་དུ་བྱ་བ་སེམས་ཅན་དེ་དག་གི་རྒྱུད་ལ་རྣམ་
མཁྱེན་དེ་འཐོབ་པར་དོན་དུ་གཉེར་བ་ཞིག་ཡོད་ཅིང་། དེ་དེ་འདྲའི་ཐེག་པ་ཆེན་
པོའི་སེམས་བསྐྱེད་དང་མཚུངས་ལྡན་ཡིན་ལ། དོན་གཉེར་གྱི་དྲན་འདུན་དུ་
རེ་བ་ཞེས་པའང་དེ་ལ་བརྗོད། སངས་འཕགས་རང་རྒྱུད་ཀྱི་སེམས་བསྐྱེད་
འཁོར་གྱི་འདུན་པས་རང་རྒྱུད་ཀྱི་བླ་མེད་བྱང་ཆུབ་ལ་དམིགས་ཤིང་དོན་དུ་གཉེར་
བའི་བྱེད་ལས་དང་ལྡན་པ་ཙམ་ལས་དེས་དངོས་སུ་དོན་དུ་གཉེར་བའི་བྱ་བ་མི་
བྱེད་པར་གྲུབ། དེའི་ཕྱིར་༧རྗེ་ཡབ་སྲས་གསུམ་གྱི་གསུང་གི་སྒྲས་ཟིན་མི་མཐུན་
པར་བྱུང་སྟེ། རྣམ་བཤད་དང་གསེར་ཕྲེང་ལྟར་ན། སངས་རྒྱས་འཕགས་
པའི་ཐུགས་རྒྱུད་ལ་ཐེག་པ་ཆེན་པོའི་སེམས་བསྐྱེད་ཡོད་པ་དང་། རྟོགས་དཀའི་
སྣང་བ་ལྟར་ན། སངས་རྒྱས་འཕགས་པའི་ཐུགས་རྒྱུད་ལ་ཐེག་པ་ཆེན་པོའི་
སེམས་བསྐྱེད་མེད་པར་གསུངས་ཡོད། ཅིའི་ཕྱིར་ཞེ་ན། སེམས་བསྐྱེད་རྒྱུད་



གཟུར་གནས་ཀུནྡ་བཞད་པའི་འཛུམ་ཟེར། །
ལྡན་གྱི་གང་ཟག་ཡིན་ན་བྱང་ཆུབ་སེམས་དཔའ་ཡིན་པས་ཁྱབ་སྟེ། ཐེག་ཆེན་
སེམས་བསྐྱེད་ཡིན་ན། རང་གི་འཐོབ་བྱར་གྱུར་པའི་བྱང་ཆུབ་དོན་དུ་གཉེར་
བས་ཁྱབ་དགོས་པས་སངས་རྒྱས་དུས་ན་དེ་མཐར་ཕྱིན་པ་ཡིན་པས་དོན་གཉེར་
མི་དགོས་པར་འདོད། དེའི་ཕྱིར་གཞུང་གསར་གྱི་སྐབས་མཐའ་དཔྱོད་དུ་མི་
སློབ་པའི་གང་ཟག་གི་རྒྱུད་ལ་ཐར་པ་དོན་གཉེར་མེད་པར་གསུངས་པ་དེ་དང་།
སེམས་བསྐྱེད་ཀྱི་སྐབས་སུ་ཐེག་པ་ཆེན་པོའི་སེམས་བསྐྱེད་ཡིན་ན་རྣམ་མཁྱེན་
དོན་གཉེར་གྱི་དྲན་འདུན་དང་མཚུངས་ལྡན་ཡིན་པས་ཁྱབ། ཅེས་གསུངས་
པ་དེ་གཉིས་མི་འདྲ་བའི་ཁྱད་པར་ཡང་དེ་ཡིན། སྔ་མར་མེད་པར་གསུངས་
པ་དེ་རང་ཉིད་ཀྱི་ཐོབ་བྱར་གྱུར་པའི་ཐར་པ་དོན་དུ་གཉེར་བ་མེད་པར་དགོངས་
པ་དང་། ཕྱི་མར་ཡོད་པར་གསུངས་པ་དེ་རང་ཉིད་ཀྱི་ཐོབ་བྱར་གྱུར་པའི་རྣམ་
མཁྱེན་དོན་གཉེར་མེད་ཀྱང་། སེམས་ཅན་གཞན་གྱི་ཐོབ་བྱར་གྱུར་པའི་རྣམ་
མཁྱེན་དོན་དུ་གཉེར་བར་དགོངས་ཟེར་དགོས། །
དྲི་བ་ཉེར་དྲུག་པ། ཀུན་ནས་ཉོན་མོངས། ཀུན་ནས་ཉོན་མོངས་ཀྱི་
ཕྱོགས། ཀུན་ནས་ཉོན་མོངས་ཕྱོགས་ཀྱི་བདེན་པ་གསུམ་ལ་ཁྱད་པར་ཡོད་
མེད་དང་། དེ་བཞིན་དུ་རྣམ་བྱང་སོགས་ལའང་ཁྱད་པར་ཅི་ལགས།
དྲི་བ་ཉེར་དྲུག་པའི་ལན། འདི་མི་ཉག་སྐྱོར་དཔོན་གྱི་དྲིས་ལན་དུ་
གསལ། ཀུན་ནས་ཉོན་མོངས་དང་། ཀུན་ནས་ཉོན་མོངས་ཕྱོགས། ཀུན་
ནས་ཉོན་མོངས་ཕྱོགས་ཀྱི་བདེན་པ་གསུམ་ལ་ཁྱད་པར་ཡོད། ཀུན་ནས་ཉོན་
མོངས་དེ་ལ་ཉོན་མོངས་དངོས་ཡིན་དགོས། ཀུན་ནས་ཉོན་མོངས་ཕྱོགས་དེ།



དྲིས་ལན་རྨོངས་སེལ་མེ་སྟག་ཕྲེང་བ།
དཔེར་ན། ཟག་བཅས་ཉེ་བར་ལེན་པའི་ཕུང་པོ་ལྟ་བུ་ཀུན་ནས་ཉོན་མོངས་ཕྱོགས་
སུ་ཁས་བླངས་ན་འགྲིག་པར་སྙམ་ལ། དེ་ཀུན་ནས་ཉོན་མོངས་ཕྱོགས་ཀྱི་བདེན་
པ་དང་ཀུན་ནས་ཉོན་མོངས་ཕྱོགས་ཀྱི་ཆོས་ཀྱང་ཡིན། ཟག་བཅས་ཉེ་བར་
ལེན་པའི་ཕུང་པོ་དེ། པཎ་ཆེན་གྱི་གསུང་ཚུལ་སྔ་ཕྱི་གཉིས་ཐོན་པར་སྣང་སྟེ།
སྦྱོར་ལམ་གྱི་སྐབས་སུ། རང་གི་དམིགས་ཡུལ་དུ་གྱུར་པའི་ཀུན་ནས་ཉོན་མོངས་
ཕྱོགས་ཀྱི་བདེན་པ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་ཞེན་
རིག ཤེས་སྒྲིབ་ཀུན་ནས་ཉོན་མོངས་གཟུང་རྟོག་གི་མཚན་ཉིད་དུ་གསུངས།
ཤེས་སྒྲིབ་ཀུན་ནས་ཉོན་མོངས་གཟུང་རྟོག་དེ་ལ་དབྱེ་བ་དགུ་བཞག་ཡོད། དང་
པོ་སྡུག་ཀུན་སྤྱི་ལ་དམིགས་པ་གཉིས་འཇོག་པ་ན་ཟག་བཅས་ཉེ་བར་ལེན་པའི་
ཕུང་པོ་ལ་དམིགས་པ་བཞག་ཡོད་པས་ལྷག་བཅས་དགྲ་བཅོམ་པའི་རྒྱུད་ཀྱི་ཟག་
བཅས་ཉེ་བར་ལེན་པའི་གཟུགས་ཕུང་དང་སོ་སྐྱེས་ཐ་མལ་བའི་རྒྱུད་ཀྱི་ལས་ཉོན་
གྱི་ལག་རྗེས་བཞག་པའི་ཟག་བཅས་ཉེ་བར་ལེན་པའི་གཟུགས་ཕུང་དེ་དག་ཀུན་
ནས་ཉོན་མོངས་ཕྱོགས་ཀྱི་བདེན་པར་ཁས་བླངས་ན་ལེགས། ཕར་ཕྱིན་མཐའ་
དཔྱོད་དུ་སེམས་བསྐྱེད་འཆད་པའི་སྐབས་སུ་དགྲ་བཅོམ་པའི་རྒྱུད་ལ་ཀུན་ནས་
ཉོན་མོངས་ཕྱོགས་ཀྱི་བདེན་པ་མེད་པའི་ཕྱོགས་གསུངས་ཡོད། དེའི་འོག་ཏུ་
དགྲ་བཅོམ་པའི་རྒྱུད་ལ་ཀུན་ནས་ཉོན་མོངས་ཕྱོགས་ཀྱི་བདེན་པ་ཡོད་མེད་དཔྱད་
གཞིར་མཛད་པ་དང་། དེ་རྗེས་སྦྱོར་ལམ་འཆད་སྐབས་སུ་ཟག་བཅས་ཀྱི་ཕུང་
པོ་དེ་ཀུན་ནས་ཉོན་མོངས་ཕྱོགས་ཀྱི་བདེན་པ་ཡིན་པར་གསུངས་ཡོད། དེའི་
ཕྱིར་ངའི་བསམ་པར་ཕུང་པོ་དེ་དག་ཀུན་ནས་ཉོན་མོངས་ཕྱོགས་ཀྱི་ཆོས་སུ་བཞག་
32



གཟུར་གནས་ཀུནྡྲ་བཞད་པའི་འཛུམ་ཟེར།
ན་ཡག་པོ་འདུག རྗེ་ཡབ་སྲས་གསུམ་གྱི་གསུང་དང་ཡང་མཐུན། ཀུན་ནས་
ཉོན་མོངས་ཕྱོགས་ཀྱི་བདེན་པ་ཞེས་པ་དེ། ཀུན་ནས་ཉོན་མོངས་ཀྱི་ཆོས་སུ་
མདོ་ལས་བཤད་པ་ལྟར་དུ་དོན་ལ་གནས་པ་ཡིན་པས་དེ་ལྟར་བརྗོད་དགོས། ཉོན་
མོངས་ཕྱོགས་ཞེས་པ་ནི་ཕལ་ཆེར་ཉོན་མོངས་དངོས་སམ་དེ་དང་རྗེས་སུ་མཐུན་
པའི་འབྲས་བུ་སྡུག་བསྔལ་སྐྱེད་བྱེད་ཀྱི་རིགས་གནས་ཤིག་ལ་ཟེར། དེ་བཞིན་
རྣམ་བྱང་དང་། རྣམ་བྱང་ཕྱོགས། རྣམ་བྱང་ཕྱོགས་ཀྱི་བདེན་པའི་ཁྱད་པར་
ཀྱང་སྔ་མ་དང་འདྲ་སྟེ། རྣམ་བྱང་དངོས་འགོག་ལམ་གཉིས་དང་། འདུས་
མ་བྱས་ཀྱི་ཆོས་ཐམས་ཅད་རྣམ་བྱང་ཕྱོགས་ཀྱི་ཆོས་ཡིན་ཟེར་དགོས། ཤེས་
བྱ་ལ་གཟུང་བ་དང་འཛིན་པ་གཉིས་སུ་གྲངས་ངེས་པ་དང་། གཟུང་བ་དེ་ལ་
ཀུན་ནས་ཉོན་མོངས་ཕྱོགས་ཀྱི་ཆོས་དང་རྣམ་བྱང་ཕྱོགས་ཀྱི་ཆོས་གཉིས་སུ་
གྲངས་ངེས་པར་གསུངས་པས་ཤེས་བྱ་དང་སྟོང་ཉིད་སོགས་ཀྱང་རྣམ་བྱང་
ཕྱོགས་ཡིན་ཟེར་དགོས་སོ། །
དྲི་བ་ཉེར་བདུན་པ། གཅིག་དུ་བྲལ་གྱི་རྟགས་ཀྱི་དགག་བྱ་ངོས་འཛིན་
པའི་བློ་དེ། མངོན་རྗེས་ཀྱི་ཚད་མ་གང་ལ་འཇོག གལ་ཏེ་རྗེས་དཔག་ཚད་
མར་གྲུབ་ཚེ། དེའི་རྟེན་གྱི་རྟགས་ཡང་དག་ཇི་ལྟར་འགོད་ལགས།
དྲི་བ་ཉེར་བདུན་པའི་ལན། དགག་བྱ་ངོས་འཛིན་པའི་ཚུལ་ལམ་ཚད་
འདི་ལྟར་ཡིན་ཞེས་ཡབ་སྲས་ཀྱི་གཞུང་གང་ལས་ཀྱང་ཞིབ་གསལ་ཞིག་ད་བར་
མ་མཇལ་ཡང་། ལམ་རིམ་འབྲིང་པོ་ལས། འདི་ལ་གནད་བཞི་ཡོད་པའི་
དང་པོ་ནི། རང་རྒྱུད་ལ་བརྟགས་ཏེ་གང་ཟག་གི་བདག་ཏུ་འཛིན་ལུགས་ངོས་



དྲིས་ལན་རྨོངས་སེལ་མེ་སྟག་ཕྲེང་བ།
ཟིན་པ་ལ་བྱ་བ་ཡིན་ཏེ། དེ་ནི་སྔར་བཤད་དོ། ཞེས་གསུངས་པའི་གཞུང་འདི་
དང་། མཁས་གྲུབ་རྗེའི་གསུང་ཟབ་ལམ་དབུ་མའི་ལྟ་ཁྲིད་”་ལས། ངའོ་
སྙམ་པའི་བློ་ལྷན་སྐྱེས་ལ་དེའི་སྣང་ཚུལ་ཇི་ལྟར་འདུག་ལེགས་པར་རྟོགས་པ་
ནི་དགག་བྱ་ངེས་པ་ཡིན་ལ། ཞེས་གསུངས་པའི་གཞུང་འདི་གཉིས་ཞལ་གསལ་
ཤོས་སུ་མཐོང་བས་ཕྱིས་ཀྱི་མཁས་པ་རྣམས་ཀྱིས་ཀྱང་འདི་དག་དང་མཐུན་
པའི་ངོས་འཛིན་བྱས་པ་མང་དུ་སྣང་བས་ཐལ་རང་གཉིས་ཀས་དགག་བྱ་འཇོག་
ཚུལ་མི་མཐུན་ན་ཡང་ངོས་འཛིན་བྱེད་སྟངས་ནི་འདི་ལྟ་བུ་ཞིག་ལ་ངེས་པར་
བཞག་དགོས། འོན་ཀྱང་རྗེ་བླ་མས་དགག་བྱ་ངོས་འཛིན་བྱེད་དགོས་པའི་སྤྱོད་
འཇུག་གི་དགོངས་པ་འཆད་སྐབས་སུ་འཇུག་པའི་ཊིཀ་ཆེན་ལས་དགག་བྱའི་
སྤྱི་ལེགས་པར་མ་འཆར་ན་དགག་བྱ་དེ་མེད་པར་རྟོགས་མི་ནུས་པར་གསུངས་
ཤིང་། དེའི་དོན་པཎ་ཆེན་མཆོག་གིས་དབུ་མའི་སྤྱི་དོན་དུ་བདེན་གྲུབ་ཀྱི་དོན་
སྤྱི་ལེགས་པར་མ་འཆར་བར་བདེན་མེད་རྟོགས་མི་ནུས་པའི་དོན་དུ་བཀྲལ།
གསུང་འདི་གཉིས་ཀྱིས་དགག་བྱ་ངོས་འཛིན་གྱི་བློ་ནི་བདེན་གྲུབ་ཀྱི་དོན་སྤྱི་འཆར་
བའི་བློ་ཞིག་ལ་བཞག་པར་གསུང་ཟུར་ལ་མངོན་པས་ཡང་ན་བདེན་འཛིན་དང་
ཡང་ན་བདེན་གྲུབ་ཀྱི་དོན་སྤྱི་འཛིན་པའི་བློ་ཞིག་ལས་གཞན་པའི་ཕུང་པོ་གསུམ་
པར་འཇོག་དཀའ་བས། དང་པོར་ལྟར་ན། སེམས་ཅན་ཐམས་ཅད་ཀྱིས་
དགག་བྱ་ངོས་འཛིན་བྱས་པར་འགྱུར་བས། སྤྱོད་འཇུག་ལས། བརྟགས་
པའི་དངོས་ལ་མ་རེག་པར། །དེ་ཡི་དངོས་མེད་འཛིན་མ་ཡིན། །ཞེས་པར་
འབྲེལ་བ་དང་ཚིག་ནུས་ཅི་ཡང་མེད་པར་འགྱུར། ཕྱི་མ་ལྟར་ན། བདེན་གྲུབ་
=
59



གཟུར་གནས་ཀུནྡ་བཞད་པའི་འཛུམ་ཟེར།
ཀྱི་དོན་སྤྱི་འཛིན་པའི་བློ་ཡང་སྐབས་དང་སྐབས་སུ་སོ་སྐྱེའི་རྒྱུད་ལ་རང་ཆས་
སུ་སྐྱེས་པས་སྔར་གྱི་ཉེས་པ་སོ་ན་གནས་ཤིང་། རང་རིག་བཞེད་པ་རྣམས་
ཀྱི་ལུགས་ལའང་སེམས་ཅན་ཐམས་ཅད་ཀྱིས་དགག་བྱ་ངོས་འཛིན་བྱས་དགོས་
པར་ཐལ་ཏེ། རྣམ་འགྲེལ་གྱི་གཞུང་ལས། རྟོག་པ་རྣམས་ཀྱི་གཟུང་ཡུལ་རང་
རིག་མངོན་སུམ་གྱིས་གཞལ་བྱ། རིགས་པ་སྨྲ་བས་ཡང་ནས་ཡང་དུ་གསུངས་
པའི་ཕྱིར། ཞེས་གསུངས་པས་སོ། འདི་དག་ནི་དགག་བྱ་ངོས་འཛིན་སྐབས་
སུ་ཐུགས་སྣང་བྱ་དགོས་པའི་དོན་རྣམས་ཡིན་པས་ཞིབ་ཆ་འཚོལ་དགོས། དགག་
བྱ་ངོས་འཛིན་གྱི་བློ་ལ་རྟོགས་བློ་ཡོད་པར་ཐལ་འགྱུར་པའི་རྩོད་མེད་ཡོངས་
གྲགས་ཀྱི་གཞུང་ཤིན་ཏུ་མང་པོ་ལས་གསུངས་པར་བདག་གི་གླེགས་བམ་དང་
པོ་ལྟ་བའི་རྣམ་བཤད་དང་གླེགས་བམ་གཉིས་པའི་ལྟ་མགུར་ལས་བཤད་ཟིན་
པས་དེར་གཟིགས་ན་ཤེས། དབུ་མ་ཐལ་འགྱུར་པའི་ལུགས་ལ་གཏན་ཚིགས་
ལ་མ་བརྟེན་པར་རང་ཡུལ་གྱི་གཙོ་བོ་འཇལ་བའི་བློ་ཐམས་ཅད་མངོན་སུམ་
གྱི་ཚད་མར་བཞེད་པས་ན་དགག་བྱ་ངོས་འཛིན་གྱི་བློ་ཡང་བློ་རིག་བདུན་གྱི་ནང་
ནས་མངོན་སུམ་གྱི་ཚད་མར་བཞག་ན་ཤིན་ཏུ་ལེགས། རང་རྒྱུད་པའི་ལུགས་
ལ་ནི་རྗེའི་ལྷག་མཐོང་ཆེན་མོ་ལས། གཟུགས་བརྙན་རང་བཞིན་གྱི་གྲུབ་
པར་འཛིན་པ་རང་རྒྱུད་ལ་ཡོད་པ་མྱོང་སྟོབས་ཀྱིས་གྲུབ་པར་གསུངས་པ་དང་།
རྣམ་འགྲེལ་ཐར་ལམ་གསལ་བྱེད་ལས། ཚེ་འདིའི་བདག་འཛིན་དང་སྡུག་བསྔལ་
རྒྱུ་འབྲས་སུ་མངོན་སུམ་ཚད་མས་གྲུབ་པར་གསུངས་པས། འདིའི་མྱོང་སྟོབས་
ཞེས་པ་དང་མངོན་སུམ་ཞེས་པ་རྟོག་བྲལ་ལ་འཇོག་པར་ཤིན་ཏུ་དཀའ་བས་



དྲིས་ལན་རྨོངས་སེལ་མེ་སྟག་ཕྲེང་བ།
མཐའ་གཞན་བཀག་པའི་རིགས་པས་གཏན་ཚིགས་ལ་མ་ལྟོས་པར་ཉམས་མྱོང་
གི་སྟོབས་ཀྱིས་གྲུབ་པ་ཞིག་ལ་མངོན་སུམ་གྱི་ཐ་སྙད་བྱ་དགོས་པས། དེ་བཞིན་
དུ་སྐབས་འདིའི་དགག་བྱ་ངོས་འཛིན་པའི་བློ་ཡང་གཏན་ཚིགས་ལ་མ་ལྟོས་པར་
མྱོང་སྟོབས་ཀྱིས་ངོས་འཛིན་བྱས་པའི་རྟོག་པ་ཞིག་ལ་འདོད་དགོས་སམ་སྙམ།
དེ་བློ་རིག་བདུན་པོ་གང་ཡང་མིན་ཡང་སྐྱོན་མེད་པ་ནི་དོན་འགྱུར་གྱི་ཐེ་ཚོམ་
དང་མཚུངས་ལྡན་གྱི་གཙོ་སེམས་བཞིན་ནོ། ། །
དེས་ན་འདིའི་ལུགས་ལ་རྟོག་པ་ཚད་མ་ལ་རྗེས་དཔག་ཡིན་དགོས་པའི་
ཁུངས་གང་དུ་ཡོད་མེད་དང་། འོག་མའི་བཞེད་པའི་བློ་རིག་གི་རྣམ་བཞག་
ཐམས་ཅད་འདིར་བླངས་དགོས་པའི་ངེས་པར་མེད་དེ། དཔེར་ན། མདོ་སྡེ་
པས་མངོན་སུམ་ཀུན་མ་འཁྲུལ་བ་དང་རང་རིག་བཞེད་ཀྱང་མདོ་སྡེ་སྤྱོད་པའི་
རང་རྒྱུད་པས་དེར་འཁྲུལ་ཤེས་འདོད་པར་ཡེ་ཤེས་སྙིང་པོའི་བདེན་གཉིས་རང་
འགྲེལ་དང་། པཎ་ཆེན་གྱིས་གསལ་བར་གསུངས་པ་དང་། རང་རིག་མི་
བཞེད་པ་བཞིན་ནོ། འདིར་ཞིབ་ཏུ་ཤེས་དགོས་པ་ཞིག་ལ། སྤྱིར་རང་རྒྱུད་
པའི་ལུགས་ལ་དགག་བྱ་ངོས་འཛིན་པའི་བློ་ཐམས་ཅད་ཚད་མ་དང་རྟོགས་བློ་
དགོས་པར་བསྟན་པ་མིན་གྱི་དེ་ལ་ཡིད་དཔྱོད་ཀྱང་ངེས་པར་བཞག་དགོས། འོན་
ཀྱང་དེ་ངོས་འཛིན་པའི་བློ་ལ་ཚད་མ་དང་རྟོགས་བློ་ཡོད་པའི་ཚད་ལྡན་གྱི་གཞུང་
ཤིན་ཏུ་མང་པོ་ཁོ་བོས་ལྟ་བའི་རྣམ་བཤད་དུ་དྲངས་པ་བཞིན་སྐབས་འདིར་ཡང་
ངེས་པར་བཞེད་དགོས་པས་དེ་འདྲ་དེ་ཇི་ལྟར་ཞིག་ལ་འཇོག་མིན་ཁོ་བོའི་རྨོངས་
འཆར་གོང་དུ་བཤད་ཟིན། དེ་ལས་གཞན་རང་རྒྱུད་པའི་ལུགས་ལ་ནི་དགག་
61



，
གཟུར་གནས་ཀུནྡ་བཞད་པའི་འཛུམ་ཟེར།
བྱ་ངོས་འཛིན་བྱས་པའི་བློ་ཡིན་ན་རྟོགས་བློ་ཡིན་དགོས་པར་གཞུང་ལུགས་ཀྱི་
གནད་མཁྱེན་པའི་མཁས་པ་སུས་ཀྱང་བཞེད་མི་སྲིད་དོ་སྙམ། །
ཞེས་དྲིས་ལན་རྨོངས་སེལ་མེ་སྟག་ཕྲེང་བ་ཞེས་བྱ་བ་འདི་ནི་ཐོག་མར་འོད་སྡེར་དུ་ཕབ་
བཅུག་གིས་ནང་ཁུལ་འགར་ཕུལ་པ་ལས་རྒྱ་ཁྱབ་ལྟ་བུར་མ་བགྱིས་མོད། ཆོས་མཐུན་གྲོགས་འགས་
ཡི་གེར་བཀོད་ནས་འགྲེམས་སྤེལ་བྱེད་ཐུབ་ཚེ་སྐལ་མཉམ་དོན་གཉེར་ཅན་གཞན་ལའང་ཕན་
ཐོགས་རྒྱ་ཆེན་པོར་འབྱུང་ངེས་པའི་སྐུལ་སློང་ལན་མང་དུ་གནང་བ་དང་། དགེན་རིན་པོ་ཆེ་
ནས་ཀྱང་དཔར་འཁོད་འཐུས་པའི་བཀའ་འཁྲོལ་བཟང་པོ་སྨིན་སྩོལ་བྱུང་བ་བཞིན། གུས་པས་
དཀའ་ཁག་ལ་མ་འཛེམ་པར་འཛིན་ཆོས་སོགས་ཀྱི་བར་གསེང་གི་ཆུ་ཚོད་རྣམས་དམ་འཛིན་
གྱིས་ཕབ་བཤུས་མཇུག་གྲུབ་པ་དེ་ལྟ་ནའང་། ལྷག་ཆད་ནོར་འཁྲུལ་གྱི་ཉེས་སྐྱོན་ཅི་མཆིས་
དགེན་རིན་པོ་ཆེ་གཙོས་པའི་བསྟན་ལ་གཅེས་སེམས་ཆེ་བ་དག་གི་སྤྱན་སྔར་སྒྲིབ་པར་མི་འགྱུར་
བའི་དགོངས་བཤགས་བྱའོ།། །།



ཐེག་པ་ཆེན་པོའི་སེམས་བསྐྱེད་སྐོར་གྱི་
མཐའ་དཔྱོད་མདོར་བསྡུས།
༄༅།། བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
ལྷུན་གྲུབ་དག་པ་ཆོས་སྐུའི་བདེ་གཤེགས་ཀྱི། །རྒྱལ་ཀུན་མཁྱེན་བརྩེ་
ནུས་པའི་མངོན་དགའི་དཔྱིད། །གང་འདུལ་གཟིགས་པ་ཡངས་པའི་རྣམ་རོལ་
པ༑ ༑དྲིན་ཅན་བླ་མ་རྣམས་ལ་གསོལ་བ་འདེབས། །གསུང་རབ་དགོངས་
འགྲེལ་ཆོས་ཀྱི་བརྗོད་སྙིང་དོན། །ཟབ་རྒྱས་ཐེག་ཆེན་ལམ་གྱི་རྩ་བའི་
གནད། །བདག་པས་གཞན་གཅེས་བྱང་ཆུབ་ཐུགས་མཆོག་གི། །དཀའ་གནད་
མ་འདྲེས་གསལ་བར་བཀྲལ་བར་བྱ། །
ཞེས་མཆོད་པར་བརྗོད་པའི་ཚིག་གིས་སྔོན་བསུས་ཏེ་གང་ཞིག་གླེང་བར་
བྱ་བ་ནི། ཇི་སྐད་དུ། རྒྱས་སྲས་ཞི་བ་ལྷའི་ཞལ་ལས། བྱང་ཆུབ་སེམས་
སྐྱེས་གྱུར་ན་སྐད་ཅིག་གིས། །འཁོར་བའི་བཙོན་རྭར་བསྡམས་པའི་ཉམ་ཐག་
རྣམས། །བདེ་གཤེགས་རྣམས་ཀྱིས་སྲས་ཞེས་བརྗོད་བྱ་ཞིང་། །འཇིག་རྟེན་
ལྷ་མིར་བཅས་པའི་ཕྱག་བྱར་འགྱུར། །ཞེས་པ་ལྟར་རྒྱལ་བའི་གསུང་རབ་
དགོངས་འགྲེལ་དང་བཅས་པའི་དོན་གྱི་སྙིང་པོ། ཕན་པ་དང་བདེ་ལེགས་ཐམས་
ཅད་འབྱུང་བའི་གཞིར་གྱུར་པའི་བྱང་ཆུབ་ཀྱི་སེམས་རིན་པོ་ཆེ་འདི་ཉིད་རང་
རྒྱུད་ལ་ནམ་སྐྱེས་པ་ན་ཅི་བྱས་ཐར་པ་དང་ཐམས་ཅད་མཁྱེན་པའི་རྒྱུར་སྨིན་



གཟུར་གནས་ཀུནྡ་བཞད་པའི་འཛུམ་ཟེར།
ཞིང་འཇིག་རྟེན་ལྷ་དང་བཅས་པའི་ཕྱག་བྱ་བའི་ཡུལ་དུ་གྱུར་པ་དང་རྟེན་ཐེག་
པ་ཆེན་པོར་ཚུད་པ་སོགས་ཕན་ཡོན་བསམ་གྱིས་མི་ཁྱབ་པར་གསུངས་པས། འོ་
སྐོལ་དལ་འབྱོར་གྱི་རྟེན་བཟང་ཐོབ་པའི་དོན་གྱི་སྙིང་པོ་རྒྱན་དུ་བཟུང་ནས་མདོ་
བསྟན་བཅོས་སུ་གསལ་བའི་བྱང་ཆུབ་ཀྱི་སེམས་སྦྱོང་ལུགས་རྣམས་མ་ནོར་
བར་བླ་མ་དམ་པའི་མན་ངག་དང་སྦྱར་ཏེ་རྒྱུད་ལ་འདྲིས་ངེས་སུ་གལ་ཆེ་ཞིང་།
ཐོས་བསམ་གྱི་སྐལ་བ་ཙམ་མངོན་དུ་གྱུར་པ་ཡང་བསོད་ནམས་དཔག་ཏུ་མེད་
པའི་འཕངས་འབྲས་དུས་སུ་སྨིན་པར་བསམ་པའི་སྤྲོ་བ་དང་བཅས་བག་ཆགས་
ཅི་ཐེབས་སུ་འགྲུས་པ་ནི་རྒྱལ་བ་སྲས་དང་བཅས་པར་སྒྲུབ་པའི་མཆོད་སྤྲིན་གྱི་
མཆོག་ཏུ་ངེས་པས་ན། ཐེག་པ་ཆེན་པོའི་སེམས་བསྐྱེད་ལ་གོམས་པར་བྱ་བའི་
ཕྱིར་ཐོས་ཟིན་ཙམ་འབྲི་བར་འབད་པའི་ཁུལ་ལོ། །
༡༽ ཐེག་ཆེན་སེམས་བསྐྱེད་ཀྱི་རྟེན་བཤད་པ།
ཐེག་ཆེན་གྱི་སེམས་བསྐྱེད་ཀྱི་རྟེན་བཤད་པ་ལ། ལུས་རྟེན་དང་། སེམས་
རྟེན་ནོ། དང་པོ་ནི། དེ་ལ་ཐེག་ཆེན་སེམས་བསྐྱེད་ནི་ཐེག་ཆེན་ལ་མོས་ཤིང་
བྱང་ཆུབ་དོན་དུ་གཉེར་བའི་འགྲོ་བ་རིགས་དྲུག་གི་རྟེན་ལ་དངོས་སུ་གསར་དུ་
སྐྱེ་བ་ཡོད་པ་སྟེ། མདོ་(པཎ་ཆེན་ཕར་ཕྱིན་སྤྱི་དོན་༨༠)ལས། དེ་ཚེ་ལྷ་མི་སྟོང་
ཕྲག་བརྒྱ། །བྱང་ཆུབ་ཏུ་ནི་སེམས་བསྐྱེད་དོ། །ཞེས་ལྷ་མི་གཉིས་དངོས་སུ་
བསྟན་པ་དང་། ཀླུའི་རྒྱལ་པོ་མ་དྲོས་པའི་ཞུས་པའི་མདོ་(པཎ་ཆེན་ཕར་ཕྱིན་སྤྱི་
དོན་༨༡)ལས། ཀླུ་བདུན་ཁྲི་ཉིས་སྟོང་གིས་བླ་ན་མེད་པར་ཡང་དག་པར་རྫོགས་
པའི་བྱང་ཆུབ་ཏུ་སེམས་བསྐྱེད་དོ། ཞེས་དུད་འགྲོ་དང་། དྲིན་ལན་གསབ་



ཐེག་ཆེན་སེམས་བསྐྱེད་ཀྱི་མཐའ་དཔྱོད་མདོར་བསྡུས།
པའི་མདོ་(པཎ་ཆེན་ཕར་ཕྱིན་སྤྱི་དོན་༨༡)ལས། སྟོན་པ་འདི་སྔོན་རིགས་ལ་གནས་
པའི་དུས་ན་ལས་ཀྱི་ནུས་པས་དམྱལ་བའི་ལྕགས་བསྲེགས་ཀྱི་ས་གཞི་ལ་ཤིང་
རྟ་འདྲེན་པའི་གྱད་ཅིག་ཏུ་སྐྱེས་སོ། དེའི་ཟླ་བོ་སྟོབས་ཆུང་བ་ལ་སྲུང་མ་ཨ་
（ཨ་གླང་ཡང་ཟེར་)ཝང་གིས་ཡང་ཡང་བསྟུན་པས་དེ་ལ་ཤིན་ཏུ་བརྩེ་བ་བསྐྱེད་དེ།
དེའི་རྐྱེན་གྱིས་བྱང་ཆུབ་ཏུ་སེམས་བསྐྱེད་དོ། ཞེས་དམྱལ་བ་ལ་སེམས་བསྐྱེད་
གསར་དུ་སྐྱེ་བ་ཡོད་པར་བསྟན་ལ། ཕར་ཕྱིན་སྤྱི་དོན་གསལ་བའི་སྒྲོན་མེ་”ལས།
འགྲོ་བ་རིགས་བཞི་དངོས་སུ་བཤད་ལ། དམྱལ་བ་དང་དུད་འགྲོའི་རྟེན་ལ་སྨོན་
སེམས་དངོས་སུ་གསར་དུ་སྐྱེ་བ་ཡོད་ན་ཡི་དྭགས་དང་ལྷ་མ་ཡིན་གྱི་རྟེན་ལ་སྨོན་
སེམས་དངོས་སུ་གསར་དུ་སྐྱེ་བ་ཡོད་དགོས་པས་ཕྱིར། ཞེས་ཡི་དྭགས་དང་
ལྷ་མ་ཡིན་མདོའི་སྒྲས་ཟིན་ལ་མ་བསྟན་པ་ལྟ་བུར་གསུངས་མོད། རྒྱ་ཆེར་རོལ་
པ་(སེར་སྨད་ཕར་ཕྱིན་སྤྱི་དོན་༡༢༥)ལས། ལྷ་དང་། ཀླུ་དང་། གནོད་སྦྱིན་དང་།
དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མིའམ་ཅི་དང་། ལྟོ་
འཕྱེ་ཆེན་པོ་གྲངས་ལས་འདས་པ་དག་གིས་བླ་ན་མེད་པར་ཡང་དག་པར་རྫོགས་
པའི་བྱང་ཆུབ་མཆོག་ཏུ་སེམས་བསྐྱེད་དོ། ཞེས་ལྷ་མ་ཡིན་སོགས་དང་། ཟ་
མ་ཏོག་བཀོད་པའི་མདོ་(རྗེ་བཙུན་ཕར་ཕྱིན་མཐའ་དཔྱོད་༡༦༤)ལས། འཕགས་པ་
འཇིག་རྟེན་དབང་ཕྱུག་གིས་ཡི་དྭགས་མང་པོ་བདེན་པ་མཐོང་བ་ལ་བཀོད་པར་
གསུངས་པའི་དོན་བདེན་པ་མཐོང་བའི་རྒྱུ་ཐེག་ཆེན་སེམས་བསྐྱེད་ལ་བཀོད་པ་
ལ་འཆད་རིགས་པར་སྤྱི་དོན་རོལ་མཚོར་གསུངས། མདོ་དེ་དག་ལས་འགྲོ་
བ་རིགས་དྲུག་གི་རྟེན་ལ་སེམས་བསྐྱེད་གསར་དུ་སྐྱེ་བ་ཡོད་པར་ལེགས་པར་
65



གཟུར་གནས་ཀུནྡ་བཞད་པའི་འཛུམ་ཟེར།
གསུངས་སོ། འགྲོ་བ་ཐམས་ཅད་ལ་ནི་མ་ངེས་པར་སྣང་སྟེ། གཟུགས་མེད་
པ་སེམས་བསྐྱེད་གསར་སྐྱེའི་རྟེན་དུ་མི་རུང་བ་ནི། གཟུགས་མེད་ཁམས་ཀྱི་
རྟེན་ལ་ཚོར་བ་སྡུག་བསྔལ་དང་སྙིང་རྗེ་ཆེན་པོ་དངོས་སུ་གསར་དུ་སྐྱེ་བ་མེད་
ལ་ལུས་ངག་གི་རྣམ་པར་རིག་བྱེད་ཀྱང་མེད་པས་ཡིན་པ་དང་། སྒྲ་མི་སྙན་
པ་ཡང་སེམས་བསྐྱེད་གསར་སྐྱེའི་རྟེན་དུ་མི་རུང་བའི་རྒྱུ་མཚན་དུ་སྔ་མ་གཉིས་
བཀོད་རིགས་ལ། དེ་བཞིན་དུ་ཟ་མ་དང་། མ་ནིང་། འདུ་ཤེས་མེད་པའི་ལྷ།
དགེ་རྩ་ཆད་པ་རྣམས་ཉོན་མོངས་ཤས་ཆེ་བ་དང་ལོངས་སྤྱོད་ཕུན་སུམ་ཚོགས་
པ༑ ངོ་ཚ་དང་ཁྲེལ་མེད་པ་སོགས་ཀྱི་རྐྱེན་པས་སེམས་བསྐྱེད་གསར་སྐྱེའི་རྟེན་
དུ་མི་རུང་བ་སྟེ། འགྲེལ་ཆེན་ལས། སྐྱེས་པ་དང་བུད་མེད་དག་ཉེ་བར་བཟུང་
བ་ནི་མ་ནིང་དང་འཆིག་ལ་སོགས་པ་རྣམས་རྟོགས་པའི་རྟེན་མ་ཡིན་ནོ། །ཞེས་
པའི་སོགས་ཁོང་ནས་སྒྲས་ཟིན་ལ་མ་བསྟན་པ་དག་འདོན་རུང་སྙམ། གཞན་
དག འཇུག་སེམས་གསར་སྐྱེའི་རྟེན་ལ་སོ་ཐར་གྱི་སྡོམ་པ་དགོས་པར་ལམ་
སྒྲོན་ལ་ཁ་འཕངས་པ་དང་། དམྱལ་བ་དང་དུད་འགྲོའི་རྟེན་ལ་སེམས་བསྐྱེད་
གསར་སྐྱེ་མེད་པར་གསུངས་པ་རེ་རེ་ནས་འཐད་པར་མ་མཐོང་སྟེ། སྔ་མ་
རྟེན་ཁྱད་པར་ཅན་གྱི་དབང་དུ་བྱས་པར་གསལ་བར་གསུངས་པ་ནི། ལམ་
སྒྲོན་རང་འགྲེལ་”ལས། ད་ནི་ཚུལ་ཁྲིམས་ཀྱི་སྡོམ་པའི་རྟེན་ཁྱད་པར་ཅན་
བསྟན་པར་འདོད་ནས། ཞེས་གསུངས་པ་ལྟར་སྐྱོན་མེད་ཀྱང་། རྗེས་འབྲངས་
འགའ་ཞིག བྱང་སྡོམ་གསར་སྐྱེའི་སྐྱེ་བོ་ལ་སོ་ཐར་གྱི་སྡོམ་པ་ལྡན་དགོས་པའི་
རྒྱུ་མཚན་རྙེད་དཀའ་བར་བརྗོད་ནའང་། སོ་ཐར་རྟེན་དུ་རུང་ན་སྔོན་དུ་ཁྱིམ་



ཐེག་ཆེན་སེམས་བསྐྱེད་ཀྱི་མཐའ་དཔྱོད་མདོར་བསྡུས།
པ་དང་། རབ་བྱུང་གང་རུང་གི་སོ་ཐར་ཞིག་བླངས་པར་བྱ་སྟེ། གཞན་དུ་
ན་རྒྱལ་བའི་བསྟན་པའི་རིམ་པ་ལས་འདས་པར་འགྱུར་ཏེ། དཔེར་ན། དགེ་
ཚུལ་གྱི་སྡོམ་པ་མ་བླངས་པར་དགེ་སློང་གི་སྡོམ་པ་བླངས་ན་སྐྱེ་མོད་ཀྱང་བྱར་
མི་རུང་བ་བཞིན་ཡིན་པར་མཚོ་བྱུང་དགྱེས་པའི་རྡོ་རྗེའི་དོན་གསལ་གནད་ཀྱི་
ལྡེ་མིག་ཏུ་གསུངས། མཁས་གྲུབ་ཐམས་ཅད་མཁྱེན་པའི་གསུང་(ཀུན་མཁྱེན་
ཕར་ཕྱིན་༡༩༨)ལས། དེ་ཡང་མ་མཐའ་མི་དགེ་བཅུ་སྤོང་གི་ཚུལ་ཁྲིམས་དང་།
བསླབ་པ་ལྔ་སྲུང་བ་དགེ་བསྙེན་གྱི་སྡོམ་པ་ཙམ་དང་། ཡ་མཐའ་བསྙེན་རྫོགས་
ཀྱི་སོ་ཐར་གྱི་སྡོམ་པ་གང་རུང་མེད་པར་བྱང་སེམས་ཀྱི་སྡོམ་པ་མི་ཆགས་པས།
ཞེས་མ་མཐར་མི་དགེ་བཅུ་སྤོང་གི་ཚུལ་ཁྲིམས་ལྡན་པས་བྱང་སྡོམ་གསར་སྐྱེས་
རྟེན་དུ་རུང་བར་གསུངས་པས་དཔྱད། ཕྱི་མ་ལ་ཡང་མི་ཁོམ་པའི་གནས་སུ་
སྐྱེས་པས་གསར་སྐྱེའི་རྟེན་དུ་མི་རུང་བར་ཞེ་ཕུགས་སུ་འཚངས་པ་ཡིན་ཀྱང་།
སྐྱོན་མེད་པ་ནི། སོ་ཐར་གྱི་སྡོམ་པ་སོགས་ཐུན་མོང་མ་ཡིན་པའི་ཡོན་ཏན་སྐྱེ་
བ་ལ་མི་ཁོམ་པའམ་ཡང་ན་གཙོ་ཆེ་བ་ལ་དགོངས་པའི་ཕྱི་མ་ལྟར་འཐད་དེ།
ལེགས་བཤད་གསེར་ཕྲེང་”༌༦ལས། སོ་ཐར་རྟེན་དུ་དང་། མི་ཁོམ་པ་བརྒྱད་
དང་བྲལ་དགོས་པ་མིན་ནོ། ཞེས་སེམས་བསྐྱེད་གསར་དུ་སྐྱེ་བའི་ལུས་རྟེན་
ལ་མི་ཁོམ་པའི་གནས་དང་རྟེན་གང་རུང་བྲལ་བའི་གང་ཟག་མི་དགོས་སོ། འདིར་
དཔྱད་དགོས་པ་ཞིག་ལ་པཎ་ཆེན་དབུ་མའི་སྤྱི་དོན་གྱི་མཆན་འགྲེལ་ལས།
འཇོག་ཚུལ་ཕྱི་མ་ལྟར་འཐད་དེ་ཞེས་པ་ནས་སེམས་བསྐྱེད་ལ་བཅོས་མིན་གྱི་
མྱོང་བ་ཐོན་ན་སྒོམ་བྱུང་གི་མྱོང་བ་ཐོན་པས་མ་ཁྱབ་པར་ཐལ། དམྱལ་བའི་
61



གཟུར་གནས་ཀུནྡ་བཞད་པའི་འཛུམ་ཟེར། །
རྟེན་ལ་སེམས་བསྐྱེད་ལ་བཅོས་མིན་གྱི་མྱོང་བ་ཐོན་པ་ཡོད་པ་གང་ཞིག དེ་
འདྲའི་སེམས་བསྐྱེད་དེ་སྒོམ་བྱུང་མ་ཡིན་པའི་ཕྱིར། ཞེས་དམྱལ་བའི་རྟེན་
ལ་སྒོམ་བྱུང་མེད་པར་གསུངས་པས་སྤྱི་དོན་གྱི་གསུང་ཚིག་སྔ་མ་གཞན་ལུགས་
སུ་འགྲེལ་ནའང་། སེམས་བསྐྱེད་ལ་སྒོམ་བྱུང་གིས་ཁྱབ་ཀྱང་། སྒོམ་བྱུང་
གི་ངོ་བོར་གྱུར་པའི་སེམས་བསྐྱེད་ཀྱིས་མ་ཁྱབ་པའི་ཞིབ་ཆ་མཛད་ནས་སྤྱི་དོན་
གྱི་གསུང་ཚིག་སྔ་མ་ཡང་སྒྲ་ཇི་བཞིན་པར་ཁས་བླངས་ཆོག་པར་མི་ཉག་དྲིས་
ལན་དུ་གསལ་བས་ཞིབ་དཔྱོད་མཛོད། །
གཉིས་པ། སེམས་རྟེན་ནི། བརྟེན་པ་རྟེན་དེའི་ངོ་བོར་སོང་བ་ལྟ་བུའི་
དོན་དུ་མི་བྱེད་པར་སེམས་བསྐྱེད་གཙོ་བོར་དངོས་སུ་སྐྱེད་བྱེད་ལ་གོ་དགོས་པ་
སྟེ༑ ཕར་ཕྱིན་མཐའ་དཔྱོད་ཡང་གསལ་སྒྲོན་མེ་ལས། སྤྱིར་ཁམས་གསུམ་
གང་ཡང་རུང་བའི་སེམས་ཀྱིས་སེམས་རྟེན་བྱས་པ་ལ་དེ་ལྟར་དགོས་པའི་དབང་
དུ་མཛད་ཀྱི་སྙིང་རྗེ་ཆེན་པོ་དང་དད་པ་དེའི་སེམས་རྟེན་དུ་ཁས་བླངས་པ་ལ་ཉེས་
པ་མེད་པའི་ཕྱིར། ཞེས་གསལ་བར་མཛད་པས་འདི་ནི་གཙོ་བོའི་རྒྱུའི་དབང་
དུ་བྱས་ལ། དེ་ཡང་དཀོན་མཆོག་སྒྲོན་མེ་(པཎ་ཆེན་ཕར་ཕྱིན་སྤྱི་དོན་༨༣)ལས།
རྒྱལ་དང་རྒྱལ་བའི་ཆོས་ལ་དད་གྱུར་ཅིང་། །རྒྱལ་སྲས་རྣམས་ཀྱི་སྤྱོད་ལ་དད་
བྱེད་པ། །བྱང་ཆུབ་བླ་ན་མེད་ལ་དད་གྱུར་ནས། །སྐྱེས་བུ་ཆེན་པོ་རྣམས་ཀྱི་
སེམས་སྐྱེའོ། །ཞེས་དང་། ཐེག་པ་ཆེན་པོ་མདོ་སྡེའི་རྒྱན་”ལས། དེ་ཡི་རྩ་
བ་སྙིང་རྗེར་འདོད། །ཅེས་སོགས་ཀྱིས་གཙོ་བོར་བསྟན་པ་དག་སེམས་རྟེན་
དུ་རུང་སྟེ། ལེགས་བཤད་གསེར་ཕྲེང་ལས། སེམས་རྟེན་ནི། རྒྱལ་བ་ལ་
68



ཐེག་ཆེན་སེམས་བསྐྱེད་ཀྱི་མཐའ་དཔྱོད་མདོར་བསྡུས།
དམིགས་པའི་དད་པ། སེམས་ཅན་ལ་དམིགས་པའི་སྙིང་རྗེ། བྱང་སེམས་
ཀྱི་ཕན་ཡོན་ཐོས་པ་གསུམ་ཡིན་ཏེ། ཞེས་གསུངས་པ་ལྟར་ཕར་ཕྱིན་སྤྱི་དོན་
གསལ་བའི་སྒྲོན་མེ་ལས་ཀྱང་དེ་ལྟར་གསུངས་པ་སེམས་བསྐྱེད་བསྐྱེད་པའི་རྒྱུའི་
གཙོ་བོའི་དབང་དུ་བྱས་པ་ཡིན་ཞིང་། བྱང་ས་ལས་གསུངས་པའི་རྒྱུ་བཞི་དང་
རྐྱེན་བཞི་སྟོབས་བཞི་ལ་སོགས་པ་ཡང་དེའི་རྟེན་དུ་འཐུས་པར་སེམས། འོན་
ཀྱང་སེམས་བསྐྱེད་ཀྱི་རྒྱུ་ཡིན་པ་ཙམ་གྱིས་དེའི་སེམས་རྟེན་དུ་འཐད་པར་བཟུང་
བ་ལ་སྒྲ་ཡངས་དྲག་པའི་སྐྱོན་མེད་དམ་སྙམ་པས་དེའི་དོན་ཅི་ལྟར་ཞེ་ན། བྱང་
སེམས་བསྐྱེད་པའི་ཐོག་མཐའ་བར་གསུམ་དུ་གལ་ཆེ་བའི་རིགས་གནས་གང་
ཞིག རང་འབྲས་བྱང་སེམས་གཙོ་བོར་བསྐྱེད་བྱེད་ཀྱི་རིག་པ། ཐེག་ཆེན་
སེམས་བསྐྱེད་དེའི་སེམས་རྟེན་གྱི་དོན་དུ་འཐད་སྙམ་ལ། གཞན་ཡང་ཐེག་ཆེན་
རིགས་ཅན་དབང་རྣོན་གྱི་རྒྱུད་ཀྱི་སྟོང་ཉིད་རྟོགས་པའི་ཤེས་རབ་ལྟ་བུ་ཡང་སེམས་
རྟེན་དུ་རུང་བས། གང་དག་དེ་ལ་ཐེག་ཆེན་གྱི་ཐབས་ཀྱི་རྟོགས་རིགས་ཁོ་ནའི་
ཆོག་པར་འཛིན་པ་ཡང་མ་གྲུབ་པའི་དོན་ནོ། ཐེག་ཆེན་གྱི་ཐབས་ཤེས་ཀྱི་རྟོགས་
རིགས་སུ་གནས་པའི་ཁྱད་པར་ཡང་འདི་ལྟར། བདག་མེད་ཕྲ་རགས་གང་
རུང་ལ་སོ་སོར་དཔྱོད་པའི་བློ་གང་ཞིག གཙོ་བོ་ཆོས་སྐུའི་ལག་རྗེས་འཇོག་
བྱེད། ཐེག་ཆེན་གྱི་ཤེས་རབ་ཀྱི་རྟོགས་རིགས་སུ་གནས་པའི་དོན། བདག་
མེད་ཕྲ་རགས་གང་རུང་ལ་སོ་སོར་དཔྱོད་པའི་ཆ་ནས་མ་བཞག་པ་གང་ཞིག་
གཙོ་བོ་གཟུགས་སྐུའི་ལག་རྗེས་འཇོག་བྱེད་ཀྱི་བློ། ཐེག་ཆེན་གྱི་ཐབས་ཀྱི་རྟོགས་
རིགས་སུ་གནས་པའི་དོན། འདི་གཉིས་ཀྱི་ཁྱད་པར་ཤེས་གལ་ཆེ་བས་བློ་གྲོས་



གཟུར་གནས་ཀུནྡ་བཞད་པའི་འཛུམ་ཟེར།
དང་ལྡན་པ་རྣམས་ལ་དཔྱད་གཞིའི་ས་བོན་ཙམ་དུ་ཞར་ལ་འཕྲོས་པའི་ཁུལ་ལོ། །
༢༽ སེམས་བསྐྱེད་ཚུལ་གཉིས་ཀྱི་ཁྱད་པར་ངོས་བཟུང་བ།
ཐེག་ཆེན་ལམ་གྱི་རྩ་བ་བྱང་སེམས་ཁྱད་པར་ཅན་བསྐྱེད་ཚུལ་ལ་ཞི་བ་
ལྷ་ནས་བརྒྱུད་པའི་རླབས་ཆེན་སྤྱོད་བརྒྱུད་ཀྱི་བདག་གཞན་བརྗེ་བའི་སེམས་བསྐྱེད་
ཚུལ་དང་། ཇོ་བོ་ཆེན་པོ་ནས་རྒྱ་ཆེན་སྤྱོད་པར་བརྒྱུད་པའི་རྒྱུ་འབྲས་མན་ངག་
བདུན་གྱི་སྒོ་ནས་སེམས་བསྐྱེད་པའི་ཚུལ་མི་འདྲ་བ་གཉིས་ཡོད་ལ། བདག་
གཞན་མཉམ་པ་དང་། བདག་གཞན་བརྗེ་བ་སོགས་དང་མར་ཤེས་དྲིན་དྲན་
གྱི་རྒྱུ་འབྲས་སུ་འགྲོ་ཚུལ་ནི་ལམ་རིམ་ཆེན་མོ་སོགས་སུ་གསལ་བར་གསུངས་
པས་ཚིག་ཚོགས་ཀྱི་ངལ་བ་དོར་རོ། དེས་ན། བདག་གཞན་མཉམ་བརྗེའི་
སེམས་བསྐྱེད་ཚུལ་དང་རྒྱུ་འབྲས་མན་ངག་བདུན་གྱི་སྒོ་ནས་སེམས་བསྐྱེད་ཚུལ་
གྱི་ཁྱད་པར་ཅི་ཞེ་ན། གཞན་དག་བདག་གཞན་མཉམ་བརྗེ་ལ་རྒྱུ་འབྲས་མན་
ངག་བདུན་གྱི་སྒོ་ནས་སེམས་བསྐྱེད་ཚུལ་ལྟར་མར་ཤེས་དྲིན་དྲན་དྲིན་གཟོ་བ་
གསུམ་སྔོན་དུ་འགྲོ་མི་དགོས་ཤིང་། ཡིད་འོང་གི་བྱམས་པ་དང་པོར་བཟུང་
ནས་རྗེ་བཙུན་དང་འཇམ་དབྱངས་གཉིས་ཀྱི་གདམས་པ་འདྲེས་པས་འདི་ལ་
གདམས་ངག་ཆུ་བོ་གཉིས་འདྲེས་ཀྱི་ཐ་སྙད་གོང་མ་རྣམས་ཀྱིས་མཛད་ཟེར་བ་
དང་། བདག་གཞན་མཉམ་བརྗེའི་སེམས་བསྐྱེད་པ་ལ་སྐྱེ་བ་སྔ་ཕྱི་རྟོགས་མི་
དགོས་པས་ཞིབ་ཆ་འདོན་པ་ལ་བརྟགས་པར་བྱ་སྟེ། བདག་གཞན་མཉམ་བརྗེའི་
སེམས་བསྐྱེད་པ་ལ་སེམས་ཅན་ཐམས་ཅད་མར་ཤེས་པ། དྲིན་དྲན་པ། དྲིན་
གཟོ་བ་གསུམ་སྔོན་དུ་འགྲོ་དགོས་པར་གསལ་ཏེ། བྱང་ཆུབ་ལམ་རིམ་ཆེན་
10



༧
ཐེག་ཆེན་སེམས་བསྐྱེད་ཀྱི་མཐའ་དཔྱོད་མདོར་བསྡུས།
མོའི་ཟིན་བྲིས་གདུང་སེལ་བདུད་རྩིའི་ཐིགས་ཕྲེང་ལས། རླབས་ཆེན་སྤྱོད་
བརྒྱུད་ལ་མར་ཤེས། དྲིན་དྲན། དྲིན་གཟོ་བ་སོགས་མེད་པ་མིན། ཞེས་
གསུངས་པ་དང་། བྱང་ཆུབ་ལམ་རིམ་དམར་ཁྲིད་བདེ་ལམ་”ལས། སྔོན་
དུ་སེམས་ཅན་ཐམས་ཅད་ལ་སེམས་སྙོམས་པའི་བཏང་སྙོམས་དང་། མར་
ཤེས། དྲིན་དྲན་གསུམ་སྒོམ་པ་སྔོན་དུ་བཏང་སྟེ། རང་གི་མཐའ་སྐོར་དུ་
སེམས་ཅན་ཐམས་ཅད་གསལ་བར་དམིགས་ནས། རང་གི་བློ་ཡུལ་དུ་རང་
གཞན་གཉིས་གང་གཅེས་པར་འཛིན། གང་ཡལ་བར་འདོད་སྙམ་དུ་བརྟགས་
པ་ན། ཞེས་སོགས་དང་། ལམ་རིམ་”“ལས་ཀྱང་། དེ་ལྟར་སེམས་ཅན་
གཅེས་པར་འཛིན་པ་སྐྱེ་བའི་རྒྱུར་དེའི་དྲིན་དྲན་པའམ་དེས་རང་ལ་ཕན་ལན་
འདོགས་པར་མཐོང་བ་དགོས་ལ། ཞེས་སེམས་བསྐྱེད་དེའི་སྔ་རོལ་ཏུ་དེ་གསུམ་
འགྲོ་དགོས་པས་སྔ་མ་མི་འཐད་ལ། ཕྱི་མའི་འཁྲུལ་གཞི་ནི་སེམས་ཅན་ལ་
དམིགས་པའི་སྙིང་རྗེ་དང་བྱམས་པ་ཙམ་སྐྱེ་བ་ཡོད་པར་བསམས་ནས་དེ་ལྟར་
དམ་བཅའ་བ་བྱིས་པ་འདྲིད་པའི་ཚིག་ཏུ་སྣང་བས་བཞག་གོ། །
གཞན་འགའ་ཞིག སེམས་བསྐྱེད་ཚུལ་དེ་གཉིས་ཆེད་དུ་བྱ་བའི་གདུལ་
བྱའི་སྒོ་ནས་འབྱེད་པ་སྟེ། སྔ་མ་ཐེག་ཆེན་རིགས་ཅན་དབང་རྣོན་ཁོ་ནའི་སེམས་
བསྐྱེད་ཚུལ་དང་། ཕྱི་མ་ཐེག་ཆེན་གྱི་རིགས་ཅན་དབང་རྟུལ་ལ་ཁྱབ་པའི་སེམས་
བསྐྱེད་ཚུལ་དུ་འདོད་པ་དང་། སེམས་བསྐྱེད་ཀྱི་སྔོན་དུ་ཆོས་ཉིད་རྟོགས་དགོས་
པ་དང་མི་དགོས་པའི་ཁྱད་པར་འདོད་པ་དེ་དག་འཐད་མིན་གྱི་གསལ་ལན་དཀྱུས་
གཅིག་ཏུ་འགོད་པར་བྱ། དེ་ཡང་སེམས་བསྐྱེད་ཚུལ་དེ་གཉིས་ཆེད་དུ་བྱ་བའི་
7j



གཟུར་གནས་ཀུན་བཞད་པའི་འཛུམ་ཟེར།
གདུལ་བྱའི་དབང་པོ་རྣོ་རྟུལ་ཙམ་གྱིས་འབྱེད་པ་ནི་ཅུང་རྩིང་བ་སྟེ། དབུ་མ་
འཇུག་པའི་ཆེད་དུ་བྱ་བའི་གདུལ་བྱ་ལ་རྒྱུ་འབྲས་མན་ངག་བདུན་གྱི་སྒོ་ནས་
སེམས་བསྐྱེད་པ་ཡོད་པ་དང་། ཡུམ་གྱི་མདོའི་ཆེད་དུ་བྱ་བའི་གདུལ་བྱ་ཡང་
དབང་རྟུལ་དུ་མི་རུང་བར་གསུངས་པས་གདུལ་བྱའི་སྒོ་ནས་འབྱེད་པ་འཐད་
དཀའ་ཞིང་། ད་དུང་རྒྱུ་འབྲས་མན་ངག་བདུན་གྱི་སྒོ་ནས་སེམས་བསྐྱེད་པའི་
ཐེག་ཆེན་རིགས་ཅན་གྱི་གདུལ་བྱ་ལ་སེམས་བསྐྱེད་པའི་སྔ་རོལ་ཏུ་སྟོང་ཉིད་
མ་རྟོགས་པའི་ཁྱབ་པར་བཟུང་ན་འཁྲུལ་བ་མང་དུ་འབྱུང་བ་སྔར་བཤད་པས་
ཤེས་སྙམ། འོ་ན། རླབས་ཆེན་སྤྱོད་བརྒྱུད་དང་རྒྱ་ཆེན་སྤྱོད་བརྒྱུད་ཀྱི་སེམས་
བསྐྱེད་ཚུལ་དེ་གཉིས་ཀྱི་ཁྱད་པར་ཇི་ལྟར་འབྱེད་ཅེ་ན། སེམས་བསྐྱེད་པའི་
སྔ་རོལ་ཏུ་ངེས་པར་ཆོས་ཉིད་རྙེད་དགོས་མི་དགོས་པ་དང་། ཆེད་དུ་བྱ་བའི་
གདུལ་བྱ་ལ་ནང་གསེས་ཀྱི་དབང་པོ་རྣོ་རྟུལ་ཡོད་མེད་དང་། དྲིན་དྲན་གྱི་དམིགས་
པའི་རྒྱ་ཆེ་ཆུང་ཡོད་མེད། སེམས་སྦྱོང་སྐབས་སུ་ནུས་མཐུ་དང་ཤུགས་དྲག་
ཞན་གྱི་ཁྱད་པར་སྟེ་བཞི་ཙམ་གྱི་སྒོ་ནས་མི་འདྲ་བས་ཤེས་བྱེད་དང་བཅས་ཏེ་
རིམ་པར་སྦྱོར་བར་བྱ། དེ་ལ་བདག་གཞན་མཉམ་བརྗེའི་སེམས་བསྐྱེད་པ་
ལ་ངེས་པར་གེགས་གཉིས་བསལ་བ་དགོས་པས་དང་པོ་བསལ་ཚུལ་ནི། ལམ་
རིམ་”ལས། བདག་དང་གཞན་ངོ་བོ་ཉིད་ཀྱིས་སོ་སོར་རིས་སུ་ཆད་པ་མེད་
དེ༑ ཕན་ཚུན་ལྟོས་ནས་བདག་ལའང་གཞན་གྱི་བློ་སྐྱེ་ལ་གཞན་ལའང་བདག་
གི་བློ་སྐྱེ་བའི་ཕྱིར་ཏེ། ཕ་རི་དང་ཚུར་རི་བཞིན་ནོ། །དཔེར་ན། ཕ་རི་ལ་
འདི་ངོས་ནས་ཕ་རིའི་བློ་སྐྱེ་ཡང་ཕ་རིར་ཕྱིན་ན་ཚུར་རིའི་བློ་སྐྱེ་བ་བཞིན་ནོ། །ཞེས་
འ2



ཐེག་ཆེན་སེམས་བསྐྱེད་ཀྱི་མཐའ་དཔྱོད་མདོར་བསྡུས།
གསུངས་པ་དང་། གེགས་ཕྱི་མ་བསལ་ཚུལ་ཡང་མི་འདྲ་བ་ལྔ་(གསལ་པོར་ལམ་
རིམ་མཆན་བཞི་སྦྲགས་ལ་གཟིགས།)ཙམ་གསུངས་ཏེ། ལམ་རིམ་”་ལས། རྒྱུན་
དང་ཚོགས་པ་ནི་སྐད་ཅིག་མང་པོ་དང་ཚོགས་པ་ཅན་མང་པོ་ལ་བཏགས་པ་ཡིན་
གྱི་རང་རྐྱ་བའི་ངོ་བོ་མེད་ལ། རང་གི་བདག་དང་གཞན་གྱི་བདག་ཀྱང་ཚོགས་
རྒྱུན་དེ་འཇོག་དགོས་པས་བདག་དང་གཞན་ལྟོས་ནས་བཞག་པ་ཙམ་མིན་པའི་
རང་གི་ངོ་བོས་གྲུབ་པ་མེད་དོ། ཞེས་བདག་གཞན་མཉམ་བརྗེའི་སེམས་བསྐྱེད་
པའི་སྔ་རོལ་ཏུ་རང་གི་ངོ་བོས་གྲུབ་པ་མེད་པའི་ཆོས་ཉིད་ལ་ངེས་པ་རྙེད་དགོས་
ཀྱང་གཞན་ལ་དེ་ལྟར་དགོས་པའི་ཁྱབ་པ་མི་སྣང་བས་ཁྱད་པར་དང་པོ་དང་།
བྱང་ཆུབ་མཆོག་ཏུ་སེམས་བསྐྱེད་པའི་གདུལ་བྱ་ལ་སྤྱིར་དབང་རྣོན་ཤ་སྟག་ཏུ་
ངེས་ནའང་ནང་གསེས་དབང་པོ་རྣོ་རྟུལ་ངེས་པར་འཇོག་པ་སྟེ། སྤྱོད་
འཇུག་ལས། བདག་དང་གཞན་དུ་བརྗེ་བ་དག །གསང་བ་དམ་པས་སྤྱད་
པར་བྱ། །ཞེས་གསུངས་པ་དང་། ལམ་རིམ་བླ་མ་བརྒྱུད་པའི་རྣམ་ཐར་ལས་
ཀྱང་། རླབས་ཆེན་སྤྱོད་བརྒྱུད་ནི་སྟོན་པ་ཐུབ་པའི་དབང་པོས་མདོ་སྡེ་ཕལ་བོ་
ཆེ་སོགས་ཐེག་པ་ཆེན་པོའི་མདོ་སྡེ་མང་པོར་རྒྱལ་སྲས་དབང་རྣོན་རྣམས་ཀྱིས་
སེམས་བསྐྱེད་སྦྱོང་ཚུལ་ཤིན་ཏུ་རླབས་ཆེ་བ་དང་བདག་གཞན་མཉམ་བརྗེའི་
བློ་སྦྱོང་ཚུལ་རྒྱ་ཆེར་གསུངས། ཞེས་པ་ལྟར་ནང་གསེས་ལ་དབང་པོ་རྣོ་རྟུལ་
ཡོད་པར་གྲུབ་པས་ཁྱད་པར་གཉིས་པ་དང་། སེམས་བསྐྱེད་དེ་གཉིས་ལ་བློ་
སྦྱོང་བའི་སྐབས་ཀྱི་དྲིན་དྲན་གྱི་དམིགས་པའམ་དྲིན་དྲན་ཚུལ་མི་འདྲ་སྟེ། ལམ་
གཙོའི་ཁྲིད་ཀྱི་ཟིན་བྲིས་སྐལ་བཟང་ཡིད་ཀྱི་གདུང་སེལ་ཅ༡༡ ལས། དྲིན་དྲན་
73



གཟུར་གནས་ཀུནྡ་བཞད་པའི་འཛུམ་ཟེར།
ཚུལ་དེ་ལ་མན་ངག་བདུན་མ་ལྟར་ན་ཐོག་མེད་ནས་ད་བར་གྱི་ཕན་བཏགས་ཟིན་
དང་། བདག་གཞན་མཉམ་བརྗེ་ལྟར་ན། དེར་མ་ཟད་སྤྱོད་འཇུག་ལས། སེམས་
ཅན་རྣམས་དང་རྒྱལ་བ་ལས། །སངས་རྒྱས་ཆོས་འགྲུབ་འདྲ་བ་ལ། །རྒྱལ་
ལ་གུས་བྱེད་དེ་བཞིན་དུ། །སེམས་ཅན་ལ་མིན་ཅི་ཡི་ཚུལ། །ཞེས་གསུངས་
པ་ལྟར་ཐེག་པ་ཆེན་པོའི་ས་ལམ་གྱི་རྟོགས་པ་དང་སངས་རྒྱས་ཀྱི་ཡོན་ཏན་རྣམས་
ཀྱང་སེམས་ཅན་གྱི་དྲིན་ལ་བརྟེན་ནས་ཐོབ་དགོས་པས་ཕྱི་མར་ཕན་འདོགས་
འགྱུར་རྣམས་ཀྱང་དྲན་དགོས་སོ། །ཞེས་དྲིན་དྲན་གྱི་དམིགས་པའི་ཆེ་ཆུང་
ངམ་དྲིན་དྲན་ཚུལ་གྱི་ཁྱད་པར་ཡོད་པས་གསུམ་པ་དང་། བཤེས་གཉེན་
དམ་པ་དཀོན་མཆོག་རྒྱ་མཚོའི་ཞལ་སྔ་ནས་ཀྱང་། སེམས་བསྐྱེད་དེ་གཉིས་
དྲིན་དྲན་ཚུལ་གྱི་སྒོ་ནས་ཁྱད་པར་འབྱེད་པ་ཆེས་ལེགས་པར་ཡང་ཡང་
གསུངས་པས་བློ་མིག་མ་ལྡོང་བའི་དཔྱོད་ལྡན་དག་གིས་ལེགས་བཤད་དུ་
ལོངས་སྤྱོད་པར་མཛོད་ཅིག །
སྟོང་ཉིད་རྟོགས་པའི་ཤེས་རབ་ཀྱིས་རྩིས་ཟིན་པ་དང་གནས་སྐབས་དང་
མཐར་ཐུག་གི་དོན་ཐམས་ཅད་སེམས་ཅན་ལ་བརྟེན་པ་སོགས་བསམ་པའི་ཁྱད་
པར་ཡོད་དེ། ལམ་རིམ་ལས། སེམས་ཅན་གྱི་ཞིང་ལས་ཀྱང་སྦྱིན་པ་ལ་
སོགས་པའི་ས་བོན་བཏབ་པ་ལས་གནས་སྐབས་དང་མཐར་ཐུག་གི་བདེ་ལེགས་
ཐམས་ཅད་འགྲུབ་པ་ལ་ངེས་པ་རྙེད་ན་གཅེས་པར་འཛིན་པ་སྐྱེ་བས་དེ་དག་བསམ་
པར་བྱ་སྟེ། ཞེས་སོགས་གསུངས་པ་ལྟར། བདག་གཞན་མཉམ་བརྗེའི་སེམས་
བསྐྱེད་ཀྱི་བློ་སྦྱོང་སྐབས་སུ་དྲིན་དྲན་ཚུལ་དང་ཤེས་རབ་(འབྲས་བུ་སེམས་བསྐྱེད་



ཐེག་ཆེན་སེམས་བསྐྱེད་ཀྱི་མཐའ་དཔྱོད་མདོར་བསྡུས།
ལ་ཁྱད་པར་མེད་པའོ།)ཁྱད་པར་ཅན་གྱིས་རྩིས་ཟིན་པ་སོགས་ཀྱི་མཐུས་འཛིན་
སྟངས་ཤུགས་དྲག་ཞན་དང་ཟབ་ཁྱད་ཡོད་པས་ཁྱད་པར་བཞི་པའོ། །
༣༽ ཐེག་ཆེན་སེམས་བསྐྱེད་ཀྱི་ངོ་བོ་བཤད་པ།
དེ་ཡང་ཐེག་ཆེན་གྱི་སེམས་བསྐྱེད་ཀྱི་ངོ་བོ་ནི། མདོ་ལས། ཤཱ་རིའི་
བུ་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཐམས་ཅད་རྣམ་
པ་ཐམས་ཅད་དུ་མངོན་པར་རྫོགས་པར་འཚང་རྒྱ་བར་འདོད་པས་ཤེས་རབ་
ཀྱི་ཕ་རོལ་ཏུ་ཕྱིན་པ་ལ་བརྩོན་པར་བྱའོ། ཞེས་གསུངས་པ་དང་། མངོན་
རྟོགས་རྒྱན་ལས། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་
པའི་བྱང་ཆུབ་འདོད། །ཅེས་གསུངས་པ་ལྟར་འཕགས་སེང་གཉིས་ཀྱང་དེ་
ལྟར་བཞེད་ལ། དེ་དག་ཁུངས་སུ་བྱས་ནས་སེམས་བསྐྱེད་ལ་གཙོ་བོའི་སེམས་
སུ་རང་ཕྱོགས་ཀྱི་མཁས་པ་དག་མཐུན་པར་འདོད་མོད་ཀྱི། མཚན་ཉིད་འཇོག་
པ་ན་མི་མཐུན་པ་དུ་མ་འབྱུང་བས་བསྡུས་ཏེ་འགོད་དོ། ཕར་ཕྱིན་སྐབས་དང་
པོའི་མཐའ་དཔྱོད་མཁས་པའི་མགུལ་རྒྱན་ལས། རང་གི་གྲོགས་སུ་གྱུར་
པའི་གཞན་དོན་དུ་རྫོགས་པའི་བྱང་ཆུབ་ལ་དམིགས་པའི་འདུན་པ་དང་མཚུངས་
ལྡན་དུ་གྱུར་པའི་ཐེག་ཆེན་ལམ་གྱི་འཇུག་སྒོར་གྱུར་པའི་རིགས་སུ་གནས་པས་
རབ་ཏུ་ཕྱེ་བའི་ཐེག་ཆེན་གྱི་གཙོ་བའི་ཡིད་ཀྱི་རྣམ་རིག་ཁྱད་པར་ཅན། ཐེག་
ཆེན་ཀུན་རྫོབ་སེམས་བསྐྱེད་ཀྱི་མཚན་ཉིད། ཅེས་གསུངས་པ་དང་། ཕར་
ཕྱིན་མཐའ་དཔྱོད་དོན་ཀུན་གསལ་བའི་སྒྲོན་མེ་ལས། རང་གི་རྒྱུར་གྱུར་
པའི་གཞན་དོན་དོན་གཉེར་གྱི་འདུན་པ་ལས་བྱུང་ཞིང་རང་གི་གྲོགས་བྱང་ཆུབ་



གཟུར་གནས་ཀུནྡ་བཞད་པའི་འཛུམ་ཟེར། །
ལ་དམིགས་པའི་འདོད་པ་དང་མཚུངས་ལྡན་གྱི་ཐེག་ཆེན་ལམ་གྱི་གཞུང་ཤིང་
དུ་བསྟན་པའི་ཆ་ནས་བཞག་པའི་ཡིད་ཀྱི་རྣམ་རིག་ཁྱད་པར་ཅན། ཐེག་ཆེན་
སེམས་བསྐྱེད་ཀྱི་མཚན་ཉིད། ཅེས་གསུངས་པ་སོགས་མཁས་གྲུབ་དམ་པ་
རྣམས་ཀྱི་རང་རང་གི་མཁྱེན་དཔྱོད་ཀྱི་བཅུད་ཕྱུང་བའི་སེམས་བསྐྱེད་ཀྱི་ངོ་བོ་
འཇོག་ཚུལ་མི་མཐུན་པའི་གཞི་རྩ་གཙོ་བོ་ནི། སེམས་བསྐྱེད་ལ་ཐེག་ཆེན་གྱི་
འཇུག་སྒོས་ཁྱབ་མ་ཁྱབ་དང་། དེ་ལ་བྱང་ཆུབ་དོན་གཉེར་གྱི་འདུན་པ་མཚུངས་
ལྡན་དུ་ཡོད་པས་ཁྱབ་མིན། སེམས་བསྐྱེད་ལ་སྤྱོད་པ་ཉམས་ལེན་གྱི་བྱ་བས་
ཟིན་ངེས་སུ་གྲུབ་མིན་དང་བཅས་ཀྱི་སྒོ་ནས་བརྒལ་བརྟག་གི་རྩོད་པ་མང་དུ་བྱུང་
མོད། འོན་ཀྱང་། ཐེག་ཆེན་སེམས་བསྐྱེད་ལ་ངེས་པར་ཐེག་ཆེན་ལམ་གྱི་
འཇུག་སྒོས་ཁྱབ་པ་ཡིན་ཏེ། ལམ་རིམ་ལས། དེ་ལ་རྒྱལ་བས་ཕ་རོལ་ཏུ་
ཕྱིན་པའི་ཐེག་པ་ཆེན་པོ་དང་གསང་སྔགས་ཀྱི་ཐེག་པོ་ཆེན་པོ་གཉིས་སུ་གསུངས་
ཀྱི༔ དེ་ལས་གཞན་པའི་ཐེག་པ་ཆེན་པོ་ནི་མེད་དོ། དེ་གཉིས་གང་གི་སྒོར་
འཇུག་ཀྱང་འཇུག་སྒོ་ནི་བྱང་ཆུབ་ཀྱི་སེམས་ཁོ་ན་ཡིན་ཏེ། ཞེས་གསལ་བར་
མཛད་པ་ལྟར་པཎ་ཆེན་ཕར་ཕྱིན་མཐའ་དཔྱོད་ལས་ཀྱང་སེམས་བསྐྱེད་ལ་ཐེག་
ཆེན་གྱི་འཇུག་སྒོས་ཁྱབ་པར་བཞེད་དོ། དེས་ན། ཐེག་ཆེན་ལམ་གྱི་འཇུག་
སྒོའི་དོན་ཅི་ཞེ་ན། ཐེག་ཆེན་པར་མ་འཁྲུལ་བར་དེ་ཐོབ་པ་ནས་འཇོག་པའི་
རིགས་སུ་གནས་པའི་ཁྱད་པར་ཅན་གྱི་རྣམ་རིག་ཐེག་ཆེན་ལམ་གྱི་འཇུག་སྒོའི་
དོན་དུ་ཁོ་བོས་འདོད་དོ། །
གཞན་ཡང་ཐེག་ཆེན་སེམས་བསྐྱེད་ལ་བྱང་ཆུབ་དོན་གཉེར་གྱི་འདུན་
76



སྟེ
ཐེག་ཆེན་སེམས་བསྐྱེད་ཀྱི་མཐའ་དཔྱོད་མདོར་བསྡུས།
པ་དང་མཚུངས་ལྡན་དུ་དགོས་པར་སོམ་ཉི་འཛིན་པ་ནི་སངས་རྒྱས་འཕགས་
པའི་རྒྱུད་ཀྱི་སེམས་བསྐྱེད་ལ་དེ་ལྟར་མི་དགོས་པར་སྙམ་པ་ཡིན་མོད། གསེར་
ཕྲེང་”“ལས། གཉིས་པ་(སེམས་བསྐྱེད་ཀྱི་མཚན་ཉིད་)ནི། གཞན་དོན་དུ་རྫོགས་
པའི་བྱང་ཆུབ་འདོད་པ་དང་མཚུངས་ལྡན་དུ་འབྱུང་བའི་སེམས་སོ། ཞེས་དང་།
སེམས་བསྐྱེད་ཀུན་ཀྱང་འདུན་ལྡན་ཡིན་དགོས་པའི་ཕྱིར། ཞེས་སེམས་བསྐྱེད་
ལ་བྱང་ཆུབ་དོན་གཉེར་གྱི་འདུན་པ་དང་མཚུངས་ལྡན་དུ་གྲུབ་དགོས་པར་
གསུངས་ལ། ཕར་ཕྱིན་མཐའ་དཔྱོད་ཡང་གསལ་སྒྲོན་མེ་”ལས་ཀྱང་། གཞན་
དོན་དུ་རྫོགས་བྱང་ལ་དམིགས་ཤིང་རང་གི་གྲོགས་སུ་གྱུར་པའི་འདུན་པ་དང་
མཚུངས་ལྡན་དུ་གྱུར་པའི་ཐེག་ཆེན་ལམ་གྱི་འཇུག་སྒོར་གྱུར་པའི་གཙོ་བོའི་ཡིད་
ཀྱི་རྣམ་རིག་ཁྱད་པར་ཅན། ཐེག་ཆེན་སེམས་བསྐྱེད་ཀྱི་མཚན་ཉིད་དུ་གསུངས།
དེའི་རྗེས་འབྲང་དག་གིས་སངས་འཕགས་རྒྱུད་ཀྱི་སེམས་བསྐྱེད་ཀྱི་འཁོར་དུ་
དོན་གཉེར་གྱི་འདུན་པ་ཡོད་མེད་ཀྱི་བརྗོད་ཚུལ་མི་འདྲ་བ་དུ་མ་སྣང་བས་རིམ་
བཞིན་འགོད་ན། ༡༽ སངས་རྒྱས་ཀྱི་སར་གདུལ་བྱ་རིགས་ཅན་གསུམ་
རྫོགས་བྱང་དུ་འགོད་པར་འདོད་པའི་འདུན་པ་ཡོད་པར་འདོད། ༢༽ དེ་
སྤྱོད་པའི་རྟེན་གྱི་སེམས་བསྐྱེད་ཀྱི་མཚན་ཉིད་ཡིན་པས་སངས་རྒྱས་ཀྱི་སས་
བསྡུས་པའི་སེམས་བསྐྱེད་ཀྱི་འཁོར་དུ་དེ་འདྲའི་འདུན་པ་མེད་ཟེར། ༣༽ དེ་
ཐེག་ཆེན་སེམས་བསྐྱེད་ཀྱི་རྒྱུ་དུས་ལ་དགོངས་པར་གསུངས། ༤༽ ཐོབ་པ་
མི་འབྲལ་བར་འདོད་པའི་འདུན་པ་ཡོད་པར་འདོད། ༥༽ རང་ཡུལ་དོན་དུ་
གཉེར་བའི་བྱེད་ལས་ཅན་གྱི་སེམས་བྱུང་། འདུན་པའི་མཚན་ཉིད་དུ་བཞག་



གཟུར་གནས་ཀུནྡ་བཞད་པའི་འཛུམ་ཟེར།
ནས། འདུན་པ་ལ་རང་ཡུལ་དོན་དུ་གཉེར་བའི་མ་ཁྱབ་པར་འདོད། རང་
ཉིད་ནི་སྔ་མའི་རྗེས་སུ་འབྲངས་ཏེ། དེ་ལྟར་འདོད་པ་ལ་གོང་འོག་ཀུན་དང་
མཐུན་ཚབས་ཆེ་བས་ཕྱིར་སྙམ་ཡང་ད་དུང་དཔྱད་གཞིའི་གནས་སོ། །གཞན་
ཡང་ཐེག་ཆེན་སེམས་བསྐྱེད་ལ་སྤྱོད་པ་ཉམས་ལེན་གྱི་བྱ་བས་ཟིན་དགོས་པ་ནི།
ཕར་ཕྱིན་མཐའ་དཔྱོད་ཡང་གསལ་སྒྲོན མེ་ྋ༩ལས། ཐེག་ཆེན་སེམས་བསྐྱེད་
ཡིན་ན་སྤྱོད་པ་ཉམས་ལེན་གྱི་བྱ་བས་ཟིན་པས་ཁྱབ་པའི་ཕྱིར་ཏེ། གོ་སྒྲུབ་ཡིན་
ན་དེས་ཟིན་པས་ཁྱབ་པའི་ཕྱིར་ཏེ། དེ་ཡིན་ན་ཕར་ཕྱིན་གྱི་ཉམས་ལེན་གྱིས་
ཟིན་པས་ཁྱབ་པའི་ཕྱིར། ཞེས་གསུངས་པས་སེམས་བསྐྱེད་ལ་སྤྱོད་པ་ཉམས་
ལེན་གྱིས་བྱ་བས་ཟིན་པས་ཁྱབ་པར་གྲུབ་མོད། ཕར་ཕྱིན་མཐའ་དཔྱོད་རིན་
ཆེན་སྒྲོན་མེ་ལས། ཉམས་ལེན་ཞེས་མ་སྨྱོས་པར་དེ་ལྟར་བྱ་བ་སྦྱར་ན་སངས་
རྒྱས་ཀྱི་བར་ལ་ཁྱབ་པའི་ཕྱིར། ཞེས་སངས་རྒྱས་ཀྱི་སར་སྤྱོད་པ་ཉམས་ལེན་
གྱི་བྱ་བས་དངོས་སུ་ཟིན་པའི་སེམས་བསྐྱེད་མེད་པར་གསུངས་ན་ཡང་། སྤྱོད་
པ་ཉམས་ལེན་གྱི་བྱ་བས་དངོས་སུ་ཟིན་པ་ལ་མ་ཐོབ་པ་འཐོབ་པར་བརྩོན་པའི་
བྱ་བ་ལྟ་བུས་དངོས་སུ་ཟིན་པ་མི་དགོས་ཀྱི། སྤྱོད་པ་ཕྱིན་དྲུག་ཉམས་སུ་ལེན་
པའི་ཡུལ་གྱི་བྱ་བར་དངོས་སུ་ཞུགས་པ་ལ་ཡང་དེ་ལྟར་སྦྱར་རུང་བས་སྐྱོན་མེད་
ཀྱང་། པཎ་ཆེན་དབུ་མའི་མཐའ་དཔྱོད་ལས། དེས་ན་ཤེར་ཕྱིན་གྱི་ཉམས་
ལེན་ཆེས་ལྷག་པས་ཟིན་པའི་ཆོས་ཉིད་ལ་མངོན་སུམ་དུ་མཉམ་པར་བཞག་པའི་
མཉམ་བཞག་ཡེ་ཤེས་ཏེ། ཐུན་མོང་མ་ཡིན་པའི་འགོག་སྙོམས་ཀྱི་མཚན་ཉིད།
ས་མཚམས་ས་དྲུག་པ་ནས་སངས་རྒྱས་ཀྱི་སའི་བར་དུ་ཡོད། ཅེས་སངས་



ཐེག་ཆེན་སེམས་བསྐྱེད་ཀྱི་མཐའ་དཔྱོད་མདོར་བསྡུས།
རྒྱས་ཀྱི་སར་ཤེར་ཕྱིན་གྱི་ཉམས་ལེན་གྱིས་ཟིན་པའི་ཐུན་མིན་གྱི་འགོག་སྙོམས་
བཞེད་པས་འགལ་ཕུད་མཛད་ཚུལ་ཇི་ལྟར་དཔྱད་ལ།
ཕར་ཕྱིན་བརྗེད་བྱང་སྐལ་བཟང་མགྲིན་རྒྱན་“་ལས་ཀྱང་། སྤྱོད་པའི་
རྟེན་གྱི་སེམས་བསྐྱེད་ལ་རང་གི་གྲོགས་སུ་གྱུར་པའི་བྱང་ཆུབ་དོན་གཉེར་གྱི་
འདུན་པ་དགོས་པ་དང་། སྤྱིར་སེམས་བསྐྱེད་ལ་དེ་མི་དགོས། ཞེས་པའི་
ཤེས་བྱེད་དུ་མཐའ་དཔྱོད་ཡང་གསལ་སྒྲོན་མེ་འཐད་ཕྱོགས་སུ་བཟུང་བ་ནི་
ནང་འགལ་དུ་ཤེས་སོ། །
མདོར་བསྡུས་ན། གཞན་དོན་དུ་རྫོགས་བྱང་ལ་དམིགས་ཤིང་རང་གི་
གྲོགས་སུ་གྱུར་པའི་འདོད་པ་དང་མཚུངས་ལྡན་དུ་གྱུར་པའི་ཐེག་ཆེན་ལམ་གྱི་
འཇུག་སྒོར་གྱུར་པའི་གཙོ་བོའི་ཡིད་ཀྱི་རྣམ་རིག་ཁྱད་པར་ཅན། ཐེག་ཆེན་
ཀུན་རྫོབ་སེམས་བསྐྱེད་ཀྱི་མཚན་ཉིད། དེ་ལ་ཁྱད་ཆོས་གསུམ་ལྡན་གྱིས་ཁྱབ་
པར་འདོད། ཞར་བྱུང་ཐེག་ཆེན་སེམས་བསྐྱེད་ལ་སེམས་བྱུང་ཡོད་མེད་རྗེ་
ཡབ་སྲས་ཀྱི་གཞུང་རྣམས་སུ་ཤིན་ཏུ་གསལ་ཡང་། རྟོག་གེ་བ་འགའ་ཞིག་ཅི་
བྱུང་དུ་སྨྲ་བས་གནད་བསྡུས་ཀྱིས་ཉུང་ཙམ་བརྗོད་ལ། དེ་ཡང་ཐོགས་མེད་
སྐུ་མཆེད་ཀྱི་སེམས་བསྐྱེད་སེམས་སུ་བཞེད་པ་མདོ་སྡེ་རྒྱན་དང་གསེར་ཕྲེང་
གིས་ཤེས་བྱེད་བཀོད་པ་ལ། ཁོ་བོ་ན་རེ། ཐོགས་མེད་སྐུ་མཆེད་ཀྱི་སེམས་
བསྐྱེད་ཀྱི་ངོ་བོ་སེམས་པ་ལ་བཞེད་པར་རྗེ་ཡབ་སྲས་ཀྱིས་ལེགས་པར་གསུངས་
ཏེ༑ གསེར་ཕྲེང་༌ལས། འགྲེལ་པར་འབྱུང་བའི་ཕྱིར་དབྱིག་གཉེན་ནི་ངོ་
བོ་སེམས་པ་ལ་བཞེད་དོ། ཞེས་གསུངས་པ་དང་། རྟོགས་སྣང་”ལས། འཕགས་



གཟུར་གནས་ཀུནྡ་བཞད་པའི་འཛུམ་ཟེར། །
པ་ཐོགས་མེད་སྐུ་མཆེད་ལྟར་ན། སེམས་བསྐྱེད་པར་བྱེད་པས་སེམས་བསྐྱེད་
ཅེས་སྒྲ་བཤད་ནས་སེམས་བསྐྱེད་ཀྱི་ངོ་བོ་སེམས་བྱུང་དུ་བཞེད་ལ། ཞེས་
གསུངས་པ་ལྟར་འཐད་པའི་ཕྱིར་ཟེར། དེ་ནི་བོད་སྔ་རབས་(བུ་སྟོན་སོགས་)པ་
དག་གིས་སྐུ་མཆེད་ཀྱི་དགོངས་པ་བཀྲལ་ཚུལ་བཀོད་པ་ཙམ་ཡིན་གྱི། སྐུ་མཆེད་
གཉིས་ཀྱི་དེ་ལྟར་བཞེད་པར་སྒྲུབ་པ་ག་ལ་ཡིན་ཏེ། གཞན་དུ་ན་གསེར་ཕྲེང་
རང་གི་གསུང་ཚིག་སྔ་ཕྱི་འགལ་བར་བསྒྲིགས་པའི་ཉེས་པ་ལྕི་མོ་རང་ཐོག་ཏུ་
འབབ་པར་འགྱུར་རོ། །
༤༽ སྨོན་འཇུག་གི་ཁྱད་པར་ངོས་བཟུང་བ། །
དེ་ཡང་སྨོན་འཇུག་གི་ཁྱད་པར་ཕར་ཕྱིན་གྱི་གཞུང་རྣམས་སུ་གསལ་བར་
འབྱུང་བ་ལས་ལྷག་དོན་གྱི་བཤད་པ་མི་མངའ་ཡང་། གོམས་པར་བྱ་བའི་ཕྱིར་
གནད་བསྡུས་ཏེ་ཅུང་ཟད་བརྗོད་པ་ལ། བྱང་ས་(པཎ་ཆེན་ཕར་ཕྱིན་སྤྱི་དོན་༨༡）ལས།
རིགས་ཀྱི་བུའམ་ཆོས་ཀྱི་སྤུན་མིང་འདི་ཞེས་བགྱི་བ་ཁྱོད་བྱང་ཆུབ་སེམས་དཔའ་
ཡིན་ནམ་བྱང་ཆུབ་ཏུ་སྨོན་ལམ་བཏབ་བམ། ཞེས་གསུངས་པ་དང་། རྗེའི་
བྱང་ཆུབ་གཞུང་ལམ་ལས། འཕགས་པ་ཐོགས་མེད་ཀྱིས་སྡོམ་པ་ལེན་པའི་
རྟེན་ལ་སྨོན་སེམས་བསྐྱེད་དགོས་པར་བཤད་ཀྱང་སྡོམ་པའི་ཆོ་ག་མ་གཏོགས་
པའི་སེམས་བསྐྱེད་ཀྱི་ཆོ་ག་མཛད་པ་མི་སྣང་ལ། ཞེས་གསུངས་པར་བརྟེན་
ནས་འཇུག་སེམས་ཀྱི་སྔོན་དུ་སྨོན་སེམས་ཐོབ་དགོས་པར་འདོད་མོད། འགའ་
ཞིག་ཐེག་ཆེན་གྱི་བསླབ་པར་བྱ་བ་རྣམས་ཤེས་ཤིང་སྨོན་ལམ་བརྟན་པའི་ཡིད་
འགྱུར་རྩོལ་བཅས་ཀྱི་མྱོང་བ་ཐོན་པ་ལ་འཇུག་སེམས་ཐོབ་པའི་རྟེན་དུ་རུང་བ་
80



ཐེག་ཆེན་སེམས་བསྐྱེད་ཀྱི་མཐའ་དཔྱོད་མདོར་བསྡུས།
ཡིན་ཏེ། བྱང་ཆུབ་ལམ་རིམ་ཆུང་ངུ་”“ལས། ལྷ་དང་ཀླུ་སོགས་ལུས་དང་
བསམ་པའི་སྒོ་ནས་སྨོན་སེམས་བསྐྱེད་པར་རུང་བ་ཐམས་ཅད་འདིའི་རྟེན་དུ་
རུང་ཡང་། འདི་ནི། ལམ་སྒྲོན་འགྲེལ་པ་ལས། འཁོར་བས་ཡིད་འབྱུང་ལ་
འཆི་བ་དྲན་པ་ལ་ཤེས་རབ་དང་སྙིང་རྗེ་ཆེ་བ་སོགས་འབྱུང་བ་ལྟར་སྔར་བཤད་
པའི་ལམ་རིམ་ལ་བློ་སྦྱངས་པས་བྱང་ཆུབ་སེམས་ལ་ཡིད་འགྱུར་བའི་ཉམས་
མྱོང་ཅུང་ཟད་རྙེད་པ་གཅིག་ལ་བྱེད་པ་ཡིན་ནོ། ཞེས་དང་། ལམ་རིམ་ཆེན་
མོ་**ལས། སྤྱིར་སྔར་བཤད་པ་ལྟ་བུའི་མྱོང་བ་མ་སྐྱེས་ཀྱང་ཐེག་པ་ཆེན་པོའི་
བསླབ་པར་བྱ་བ་རྣམས་ཤེས་ཤིང་། ཐེག་ཆེན་ལ་མོས་པ་བརྟན་ན་སྔོན་ལ་སེམས་
བསྐྱེད་དང་སྡོམ་པ་ཆོ་གའི་བཟུང་ནས་དེ་ནས་བྱང་ཆུབ་ཀྱི་སེམས་སྦྱོང་བའང་
ཡོད་དེ། སྤྱོད་འཇུག་ཏུ་སྔོན་ལ་སྡོམ་པ་དང་སེམས་བཟུང་ནས་དེའི་བསླབ་བྱ་
ཕྱིན་དྲུག་གི་བསམ་གཏན་གྱི་སྐབས་སུ་བྱང་ཆུབ་ཀྱི་སེམས་སྦྱོང་ལུགས་རྣམས་
རྒྱས་པར་གསུངས་པ་ལྟ་བུའོ། ཞེས་ཐེག་ཆེན་ལ་མོས་པ་བརྟན་པའམ་ཡིད་
འགྱུར་བའི་མྱོང་བ་ཐོན་པ་ལ་འཇུག་སེམས་ཀྱི་རྟེན་དུ་རུང་བས་དེའི་རྟེན་ལ་ལམ་
ཞུགས་ཀྱིས་ཁྱབ་དགོས་པ་མི་འཐད་པར་བསྒྲུབས་ནས་ལུང་སྔ་ཕྱིའི་འཕུལ་
མཚམས་ལ་རྨོངས་ན་ཡང་། ཁོ་བོས་ནི། སྨོན་འཇུག་རིམ་ཅན་དུ་ལེན་པའི་
ལུགས་དང་། སྨོན་འཇུག་ཅིག་ཅར་དུ་ལེན་པའི་ལུགས་གཉིས་སོ་སོར་མ་ཕྱེས་
པར་གཅིག་ཏུ་འདྲེས་ཤིང་འཛིངས་པའི་ནོངས་པ་ཡིན་པར་བསམ་སྟེ། འཇུག་
སེམས་བསྐྱེད་པའི་རྟེན་ལ་སྨོན་སེམས་སྔོན་དུ་ཐོབ་དགོས་པར་བྱང་ས་དང་རྗེའི་
བྱང་ཆུབ་གཞུང་ལམ་དུ་གསལ་བར་མཛད་པ་རིམ་ཅན་དུ་ལེན་པའི་ཐོགས་མེད་



གཟུར་གནས་ཀུནྡ་བཞད་པའི་འཛུམ་ཟེར།
སྐུ་མཆེད་ཀྱི་ལུགས་ཡིན་ལ། བྱང་ཆུབ་ལམ་རིམ་ལས་སྨོན་འཇུག་རིམ་ཅན་
དུ་ལེན་པའི་དབང་དུ་མཛད་པ་ལ། སྤྱིར་སྔར་བཤད་པ་ལྟ་བུའི་རྩོལ་མེད་ཀྱི་
མྱོང་བ་མ་སྐྱེས་ཀྱང་འཇུག་བདེའི་དབང་དུ་བྱས་པའམ་ཅིག་ཅར་ལེན་པའི་ལུགས་
ལ་ནི་ཐེག་ཆེན་ལ་མོས་པ་བརྟན་པའི་ཡིད་འགྱུར་གྱི་མྱོང་བ་སྐྱེས་པས་ཆོག་པར་
བསྟན་པ་སྤྱོད་འཇུག་ལ་ཞལ་འཕངས་མཛད་པས་ཤེས་ནུས་སྙམ་སྟེ་དཔྱོད་ལྡན་
དག་གིས་དཔྱད་པར་བྱའོ། །
གཞན་ཡང་། རྣམ་བཤད་སྙིང་པོའི་རྒྱན་ལས། སེམས་བསྐྱེད་སྤྱིའི་
མཚན་ཉིད་ཞུགས་པར་ཁྱད་པར་མེད་པ་ལ། སྤྱོད་པ་ཉམས་ལེན་གྱི་བྱ་བས་
དངོས་སུ་ཟིན་པ་དང་མ་ཟིན་པ་གཉིས་སུ་དབྱེ་བ་ནི་ལུང་སྔ་མའི་ཡང་དོན་ཡིན་
ལ༑ ཞེས་གསུངས་པ་ཤེས་བྱེད་དུ་མཛད་ནས་སྤྱོད་པ་ཉམས་ལེན་གྱི་བྱ་བས་
དངོས་སུ་ཟིན་མ་ཟིན་གྱིས་འཇུག་སེམས་དང་སྨོན་སེམས་ཀྱི་ཁྱད་པར་འཇོག་
པ་མི་འཐད་པ་སྔར་བཤད་པས་ཤེས་ལ། འཇུག་སྡོམ་ཐོབ་ནས་སྨོན་སེམས་
མེད་པར་འདོད་པ་ཐལ་འགྱུར་པའི་ལུགས་སུ་གྲུབ་པས་དེ་ཐོབ་པ་ཙམ་གྱིས་(དེ་
ལྟར་ན་རྣམ་བཤད་ཀྱི་གསུང་དེ་ཐལ་རང་གང་གིའང་ལུགས་མ་ཡིན་པའི་ཡན་གར་བ་ཞིག་ཏུ་འདོད་
དགོས་ལ། མཁས་གྲུབ་བསྟན་དར་བ་སོགས་ཀྱིས་ཕར་ཕྱིན་སྤྱི་མཐའ་དེ་དག་ཏུ་གསལ་བར་བཀྲལ་
བ་དག་ཀྱང་རང་རྒྱུད་པའི་ལུགས་སུ་མ་སོང་བར་སྨྲ་དགོས་པར་འགྱུར་བས་ཐལ་དྲགས་པས་སྐྱོན་
མེད་དམ་སྙམ་སྟེ་དཔྱད།) ཁྱབ་པ་ཡིན་ནོ། དེས་ན་རྣམ་བཤད་སྙིང་པོ་རྒྱན་ལས།
སེམས་བསྐྱེད་ཀྱིས་ཀུན་ནས་བསླངས་པ་ཙམ་དུ་མ་ཟད་གཏོང་བའི་སེམས་པ་
སྤེལ་བའི་དུས་ཉིད་ན་རྣམ་མཁྱེན་དོན་གཉེར་གྱི་དྲན་འདུན་དུ་རེ་བས་དངོས་
82



ཐེག་ཆེན་སེམས་བསྐྱེད་ཀྱི་མཐའ་དཔྱོད་མདོར་བསྡུས།
སུ་ཟིན་པ་ནི་སྤྱོད་པ་ཉམས་ལེན་གྱི་བྱ་བས་དངོས་སུ་ཟིན་པའི་དོན་ཡིན་ལ། ཞེས་
པ་ལྟར་འཇུག་པ་སེམས་བསྐྱེད་ཀྱིས་ཀུན་ནས་བསླངས་པའམ་འཇུག་སྡོམ་གྱི་
བསླབ་བྱ་སྟེ་སྲུང་སེམས་ཀྱིས་དངོས་སུ་ཟིན་ཅིང་གཏོང་སེམས་སོགས་སྤེལ་
བའི་སྒོ་ནས་སྤྱོད་པ་སྣ་གཅིག་ལ་ཞུགས་པ་ཙམ་གྱི་སེམས་བསྐྱེད་ཀྱང་འཇུག་
སེམས་སུ་འདོད་པས་ཚོགས་ལམ་ཡན་ཆད་དུ་སྨོན་སེམས་མེད་པར་མི་འཐད་
ལ༑ དེའི་རྒྱུ་མཚན་ཡང་འཇུག་སེམས་དང་འཇུག་སྡོམ་དུས་གཅིག་ཏུ་འབྱུང་
བར་ཁྱད་པར་མེད་ཅིང་། སྡོམ་པའི་ངོ་བོ་སྲུང་སེམས་དང་གཟུགས་ཅན་དུ་
འདོད་མིན་གྱིས་སྔ་མ་ཚོགས་ལམ་ཡན་ཆད་དུ་མངོན་དུ་གྱུར་མ་གྱུར་ཅི་རིགས་
པ་བྱུང་བས་ས་ཐོབ་ནས་ཀྱང་སྨོན་སེམས་ཁས་ལེན་པ་ཡིན་ལ། དེའི་ཕྱིར་དབུ་
མའི་མཐའ་དཔྱོད་ཡང་གསལ་སྒྲོན་མེ་ལས། སྨོན་སེམས་ཀྱི་ས་མཚམས་
ཐེག་ཆེན་གྱི་ཚོགས་ལམ་ཁོ་ནར་འཇོག་པར་བྱང་ཆུབ་ལམ་རིམ་སོགས་ལས་
གསུངས་པ་དང་ཁོག་གཅིག་པའི་ཕྱིར། འོ་ན་རྣམ་བཤད་སྙིང་པོ་རྒྱན་དུ་ས་
ཐོབ་ནས་སྨོན་སེམས་འདོད་པར་བཤད་པ་དང་འགལ་ལོ་ཞེ་ན། སྐྱོན་མེད་དེ།
ལུགས་དེ་སྐབས་འདིར་དྲང་དོན་དུ་འགྲེལ་པར་བྱེད་པའི་ཕྱིར། ཞེས་ཐལ་
འགྱུར་པའི་སྐབས་འདིར་དེ་དྲང་དོན་དུ་འགྲེལ་པར་གསུངས་པས་རང་རྒྱུད་
པའི་ལུགས་ལ་སྨོན་སེམས་ཚོགས་ལམ་ནས་ས་བདུན་པའི་བར་དང་། འཇུག་
སེམས་འཇུག་སྡོམ་ཐོབ་པའི་སེམས་བསྐྱེད་ནས་སངས་རྒྱས་ཀྱི་སའི་བར་དུ་ཡོད་
ཅིང་། ཕར་ཕྱིན་སྤྱི་དོན་གསལ་བའི་སྒྲོན་མེ་ལས། དེ་ལ་རྗེ་བཙུན་ཙོང་ཁ་
བ་ཆེན་པོས་བྱང་ཆུབ་ལམ་རིམ་ཆེ་ཆུང་གཉིས་དང་ལེགས་པར་བཤད་པ་གསེར་



-
-
-
གཟུར་གནས་ཀུནྡ་བཞད་པའི་འཛུམ་ཟེར།
གྱི་ཕྲེང་བར་ཚིག་གསལ་དང་སྒོམ་རིམ་ཇི་ལྟ་བ་བཞིན་དུ་གསུངས་ཤིང་། ཞེས་
པ་ལ་བརྟེན་ནས་རྗེས་འབྲང་ལ་ལར་སྨོན་འཇུག་གི་ངོ་བོ་དང་ས་མཚམས་འཇོག་
ཚུལ་དེ་དག་ཇི་ལྟ་བ་བཞིན་འགྲེལ་པ་ནི་འཐད་པར་མ་མཐོང་སྟེ། ཚིག་གསལ་
(བློ་གསལ་དགའ་བསྐྱེད་༢༤༥)ལས། དགེ་བས་བཤེས་གཉེན་མཉེས་པར་བྱས་ཏེ་
ཡང་དག་པར་བླངས་པ་ལས་བྱུང་བའི་སེམས་བསྐྱེད་པ་ནས་བརྩམས་ཏེ་བར་
ཆད་མེད་པའི་ལམ་གྱི་བར་དུ་གཏོགས་པའི་སྒྲུབ་པའི་སྤྱོད་པའོ། ཞེས་འཇུག་
སེམས་ཀྱི་ཡ་མཐའི་ས་མཚམས་རྒྱུན་མཐའི་བར་དུ་འཇོག་པར་གསལ་བས་
ན་ངོ་བོ་འཇོག་ཚུལ་དེ་དག་དང་མཚུངས་པར་བསྟན་པའི་ཞིབ་ཆ་ལེགས་སོ། །
རྗེས་འབྲང་འགའ་ཞིག གསེར་ཕྲེང་གི་སློབ་དཔོན་གཞན་གྱི་ལུགས་
འགོད་པའི་སྐབས་སུ་ཚིག་གསལ་ལས་སྨོན་འཇུག་གི་ངོ་བོ་འཇོག་ཚུལ་བཤད་
པས་སྤྱི་དོན་ཡང་གསལ་སྒྲོན་མེ་ལས་གསུངས་པ་ཇི་ལྟར་འཐད་ཅེ་ན། སྐྱོན་
མེད་དེ། ཚིག་གསལ་གྱི་བཤད་པ་སྔ་མ་ལ་ཤནྟ་དེ་བའི་ལུང་ཤེས་བྱེད་དུ་དྲངས་
པ་ལས་ཕྱི་རོལ་ཏུ་གྱུར་པར་མ་གསུངས་པས་སློབ་དཔོན་ཆོས་བཤེས་ཀྱི་བཞེད་
པ་ཙམ་བཀོད་པ་ལས་མི་འཐད་པར་བསྟན་པ་མིན་སྙམ། སྔར་བཤད་པ་དེ་
དག་གི་སྐབས་སུ་བློ་གསལ་དགའ་བསྐྱེད་སྙིང་གི་ནོར་བུ་ལས། ལམ་རིམ་
ཆེ་ཆུང་དང་གསེར་ཕྲེང་ལས་སྨོན་འཇུག་གི་ས་མཚམས་བཞེད་ཚུལ་ཐལ་འགྱུར་
པའི་ལུགས་སུ་ཁས་ལེན་པ་ལ་ཉེས་པ་ཅི་ཡང་མེད་དོ། ཞེས་ལམ་རིམ་དང་
གསེར་ཕྲེང་ལས་སྨོན་འཇུག་གི་ས་མཚམས་འཇོག་ཚུལ་ཐལ་འགྱུར་པའི་ལུགས་
སུ་བཀྲལ་བ་སྔ་མ་ལ་མི་རུང་བ་མེད་ཀྱང་། གསེར་ཕྲེང་ཕར་ཕྱིན་ཐུན་མོང་



ཐེག་ཆེན་སེམས་བསྐྱེད་ཀྱི་མཐའ་དཔྱོད་མདོར་བསྡུས།
མ་ཡིན་པའི་རང་གཞུང་ཡིན་པས་ན་ཐལ་འགྱུར་པའི་ལུགས་སུ་མཛད་པ་མི་
འཐད་པར་སྨྲའོ། དེ་ལྟ་ན་གསེར་ཕྲེང་ལས་གསུངས་པ་ཇི་ལྟར་ཞེ་ན། མདོ་
དང་རྒྱན་གྱི་དངོས་བསྟན་གཙོ་བོའི་སེམས་བསྐྱེད་ཉེར་གཉིས་ཀྱི་སྨོན་འཇུག་
གི་ས་མཚམས་གསལ་བར་མཛད་པ་ཡིན་ཏེ། སྨོན་འཇུག་གི་ས་མཚམས་མཛད་
པའི་ཐད་ཀྱི་གསེར་ཕྲེང༌ལས། དེས་ན་ཚོགས་ལམ་ཆུང་ངུར་སྨོན་སེམས་
དང་འབྲིང་ནས་འཇུག་སེམས་བཞག་སྟེ་མདོ་ལས་བསམ་ལྡན་དུ་ཕྱིན་དྲུག་ལ་
སློབ་པར་བཤད་ཅིང་། སློབ་དཔོན་ལྷ་དབང་བློས་ཀྱང་ཤེར་ཕྱིན་གྱི་འགྲེལ་
པའི་དོན་སྒོམ་པའི་བཤད་པ་ལས། བྱང་ཆུབ་སེམས་ནི་རྣམ་པ་གཉིས་ཏེ། སྨོན་
པ་བྱང་ཆུབ་ཀྱི་སེམས་དང་འཇུག་པ་བྱང་ཆུབ་ཀྱི་སེམས་སོ། དེ་ལ་སྨོན་པ་
བྱང་ཆུབ་ཀྱི་སེམས་ནི་ས་ལྟ་བུའོ། འཇུག་པ་བྱང་ཆུབ་ཀྱི་སེམས་ནི་གསེར་
ལྟ་བུ་ནས་སྤྲིན་ལྟ་བུའི་བར་ཉི་ཤུ་རྩ་གཅིག་གོ ཞེས་གསུངས་པ་ལྟར་རོ། །
༥༽ བྱང་སེམས་ཀྱི་ཕན་ཡོན་དངོས་བྱུང་དང་སྦྱར་ཏེ་བརྗོད་པ།
འགྲོ་བ་ལྷ་དང་བཅས་པའི་ཞིང་མཆོག་དམ་པར་གྱུར་ཞིང་ས་ལམ་གྱི་
ཡོན་ཏན་ཐམས་ཅད་མྱུར་དུ་རྫོགས་པའི་བདེ་ལེགས་ཀྱི་བླ་ན་མེད་པའི་བྱང་ཆུབ་
ཀྱི་སེམས་རིན་པོ་ཆེའི་ཕན་ཡོན་ནམ་མཁའི་མཐའ་དང་མཉམ་པར་གསུངས་
ཤིང་། སེམས་བསྐྱེད་ཀྱི་ཀུན་ནས་བསླངས་ཏེ་བྱ་རོག་ལ་ཟན་འཆང་ཙམ་སྟེར་
བས་ཀྱང་ཆུ་ཐིགས་རྒྱ་མཚོར་འདྲེས་པ་ལྟར་བྱང་ཆུབ་མ་ཐོབ་བར་དུ་འཛད་
པ་མི་མངའ་བར་མཛའ་བོའི་བུ་མོའི་གཏམ་རྒྱུད་སོགས་ལས་གསལ་བར་ཤེས་
ལ༑ དེའི་ཕྱིར་རྩ་རླུང་བཟླས་སྒོམ་དང་རྡེའུ་བཅུད་ལེན་མངོན་ཤེས་ཐར་ཐོར་
85



གཟུར་གནས་ཀུནྡ་བཞད་པའི་འཛུམ་ཟེར།
ལ་ཆིག་རྐྱང་དུ་འབད་ཁུལ་བྱེད་པ་ནི་ཐར་པ་དང་ཐམས་ཅད་མཁྱེན་པའི་རྒྱུར་
མ་ནོར་བར་འགྲོ་བ་ཤིན་ཏུ་དཀོན་པས་ཐེག་པ་ཆེན་པོའི་ལམ་གྱི་གཞུང་ཤིང་བྱང་
ཆུབ་ཀྱི་སེམས་བསྐྱེད་ལ་འབད་པར་སྤྲོ་བ་ཤུགས་དྲག་བྱ་བར་གལ་ཆེའོ། གཞན་
ཡང་ཐབས་ཁྱད་པར་ཅན་བྱང་སེམས་ཀྱི་མཐུ་རླབས་ཀྱིས་ཉན་རང་ལྟ་བུའི་གང་
ཟག་མཐོན་པོ་ཡང་ཟིལ་གྱིས་གནོན་པ་ཡིན་ལ། སྤྱོད་འཇུག་”ལས་ཀྱང་། འཇིག་
རྟེན་བདེ་བ་ཇི་སྙེད་པ། །དེ་ཀུན་གཞན་བདེ་འདོད་ལས་བྱུང་། །ཞེས་གསུངས་
པ་ལྟར་བདེ་ལེགས་ཐམས་ཅད་གཞན་བདེ་ཁོ་ནར་དམིགས་པས་བྱུང་ཞིང་གཞན་
གཅེས་པར་བཟུང་བས་བསྐལ་བར་བསགས་པའི་སྡིག་སྒྲིབ་ལྕི་བ་རྣམས་ཀྱང་
མྱུར་དུ་བྲི་ཞིང་རྫོགས་པར་འགྱུར་བ་ནི་དངོས་བྱུང་ལས་རྟོགས་ཏེ། སྔོན་དགེ་
ཚུལ་ཆམ་བུ་བས་ཆུ་བོ་ཞིག་གི་འགྲམ་དུ་མཛེ་བོ་ཉམ་ཐག་པ་ཞིག་མཐོང་བ་ན་
སྙིང་རྗེ་ཆེན་པོ་སྐྱེས་ཏེ་བདག་པས་གཞན་གཅེས་ཀྱི་སེམས་ཀྱིས་མཛེ་བོ་དེ་ཆུ་
ལས་སྒྲོལ་ཕྱིར་རང་གི་རྒྱབ་ཏུ་འཁུར་བར་རྩོམ་པ་ན་ལས་སྒྲིབ་དག་སྟེ་དེ་མ་ཐག་
རྡོ་རྗེ་རྣལ་འབྱོར་མའི་ཞལ་མཐོང་བ་དང་། ཇོ་བོའི་བླ་མ་དྷརྨཱ་རཀྵི་ཏས་བདག་
གཞན་མཉམ་བརྗེའི་སེམས་ཤུགས་དྲག་པོས་བརླའི་ཤ་བཅད་དེ་གཞན་ལ་བྱིན་
པས་དེ་མ་ཐག་ཐུགས་རྗེ་ཆེན་པོས་ཞལ་གཟིགས་ཤིང་བྱིན་གྱིས་རླབས་པ་དང་།
ཇོ་བོའི་བླ་མ་བྱམས་པའི་རྣལ་འབྱོར་བས་བདག་གཞན་མཉམ་བརྗེའི་བྱང་སེམས་
འབའ་ཞིག་བསྒོམས་པས་བྱམས་མགོན་གྱི་ཞལ་གཟིགས་ནས་ལུང་བསྟན་ཐོབ་
པ་དང་། ཇོ་བོ་རྗེས་བྱང་ཆུབ་ཀྱི་སེམས་རིན་པོ་ཆེ་འདི་ལ་གཅིག་ཏུ་འགྲུས་
པར་མཛད་པས་རྗེ་བཙུན་སྒྲོལ་མ་སོགས་ལྷག་པའི་ལྷ་མང་པོའི་ཞལ་གཟིགས་



ཐེག་ཆེན་སེམས་བསྐྱེད་ཀྱི་མཐའ་དཔྱོད་མདོར་བསྡུས།
ཤིང་རྒྱ་བོད་ཐམས་ཅད་དུ་འཕྲིན་ལས་ཁྱབ་གདལ་ཆེ་བར་བྱུང་བ་དང་། ད་
ལྟའི་དུས་འདིར་ཡང་༧གོང་ས་སྐྱབས་མགོན་ཐམས་ཅད་མཁྱེན་པས་བྱང་ཆུབ་
ཀྱི་སེམས་འདི་ཉིད་ཐུགས་དམ་གྱི་མཐིལ་དུ་མཛད་པས་བསྟན་པ་འདི་ལ་རྒྱལ་
བ་རང་ཉིད་བྱོན་པར་ལྟ་བུའི་འཕྲིན་ལས་ནམ་མཁའ་དང་མཉམ་པར་རྒྱ་ཆེ་ཞིང་།
ཤར་ནུབ་ཀྱི་སྐྱེ་བོ་གྲངས་ལས་འདས་པ་སྡུག་བསྔལ་ལས་དབུགས་དབྱུང་བར་
མཛད་པ་དང་། མཚན་ཙམ་ཐོས་པས་ཀྱང་ཡིད་ཀྱི་གསོས་སུ་སྨིན་པ་ཀུན་གྱི་
མཐོང་ཆོས་སུ་གྱུར་པ་སོགས་(རྒྱས་པར་ལམ་རིམ་ཆེན་མོ་དང་བློ་སྦྱོང་བདུད་རྩིའི་སྙིང་
པོ་སོགས་སུ་གཟིགས།)བསམ་གྱིས་མི་ཁྱབ་པའི་ཚུལ་དེ་དང་དེ་ལ་བསམས་ཏེ་བྱང་
ཆུབ་ཀྱི་སེམས་རིན་པོ་ཆེར་སྒོ་གསུམ་ཅི་ནུས་ཀྱིས་འབད་ཅིང་རང་ཉིད་ཐེག་
པ་ཆེན་པོར་ཚུད་པ་ལ་ཚིག་ཙམ་གྱིས་ཀྱང་མོས་གུས་དྲག་པོས་སྙིང་པོ་དོན་ལྡན་
དུ་ལེན་པར་བྱའོ། །
༦༽ དཔྱད་པ་མཐར་ཕྱིན་པའི་བསྔོ་བ།
དེ་ཡང་མཉམ་མེད་བདེ་བར་གཤེགས་པའི་སྟོན་པ་བཅོམ་ལྡན་འདས་
ཀྱི་ཡང་དག་པའི་ལུང་རྟོགས་ཀྱི་བསྟན་པ་རིན་པོ་ཆེ་འདི་ཉིད། ཆེར་སྙིགས་
རྒུད་པའི་མཐའ་རུ་འཕེལ་འགྲིབ་སྣ་ཚོགས་པའི་གནོད་རྐྱེན་གྱིས་མིང་གི་ལྷག་
མ་ཙམ་དུ་ལུས་པའི་ངང་ཚུལ་བྱུང་བ་ལ། སྔོན་ནས་ཐུགས་བསྐྱེད་ཀྱི་མཐུ་ཕུལ་
དུ་ཕྱིན་པ་༧ཡབ་རྗེ་བླ་མ་༧རྒྱལ་བ་བློ་བཟང་གྲགས་པའི་དཔྱད་གསུམ་དག་ཐེར་
གྱི་བརྒལ་བརྟག་ཟབ་མོས་བསྟན་པ་ཐམས་ཅད་འགལ་བ་མེད་ཅིང་། སྟན་ཐོག་
གཅིག་ཏུ་འཚང་རྒྱ་བའི་གྲུ་བཞི་ལམ་འཁྱེར་དུ་གཏན་ལ་ཕབ་པའི་སྲོལ་བཟང་



གཟུར་གནས་ཀུནྡ་བཞད་པའི་འཛུམ་ཟེར། །
ཆེས་ཆེར་གསལ་བར་ཕྱེས། དེ་ལྟ་ན་ཡང་ལེགས་ཉེས་རྣམ་འབྱེད་ཀྱི་བློའི་མཐུ་
ཤིན་ཏུ་བྲི་ཞིང་ཆགས་སྡང་གཡོ་སྒྱུའི་དྲན་འཕྲུལ་རྒོད་པའི་སྐྱེ་བོ་ཕལ་མོ་ཆེ་ཕྱི་
རོལ་དཔལ་དང་འབྱོར་བའི་འདོད་ཡོན་གྱི་དུག་ཆུས་ཡིད་མྱོས་ཤིང་། རྙེད་
བཀུར་གྲགས་སྙན་དང་རྒྱུ་འབྱོར་འབྲུ་ནོར་སོགས་ཀྱི་འཕེལ་ཁ་འགྲན་པའི་གོ་
འཛོལ་རྩོལ་སྒྲུབ་ཀྱི་དེང་གི་དུས་སུ་ཀློག་པ་ཐོས་བསམ་དང་སྤོང་བ་བསམ་གཏན་
གྱི་བྱ་བར་བརྩོན་པའི་འཕགས་རིགས་སུ་གནས་པ་ནི་ཤིན་ཏུ་དཀའ་བར་མཐོང་
མོད་ཀྱི། སྔ་རབས་དམ་པ་རྣམས་ཀྱིས་ཐུབ་བསྟན་བཤད་སྒྲུབ་ཟུང་འབྲེལ་གྱི་
སྒོ་ནས་ཉམས་ལེན་གྱི་གནད་དམ་པར་བཟུང་སྟེ་དལ་འབྱོར་དོན་ལྡན་དུ་མཛད་
པའི་འཕྲིན་ལས་ལ་མངོན་འདོད་ཀྱི་དད་པ་ཤུགས་དྲགས་པོས་རྗེས་སུ་ཡི་རངས་
དང་བཅས་ཐེག་ཆེན་སེམས་བསྐྱེད་ཀྱི་སྐོར་ལ་ཐོས་བསམ་གྱིས་བརྟག་གཞིགས་
ཅུང་ཟད་བགྱིས་པའི་དགེ་བ་འདིས་ཀྱང་ཕན་བདེའི་འབྱུང་གནས་རྒྱལ་བསྟན་
རིན་པོ་ཆེ་དར་ཞིང་རྒྱས་པའི་རྒྱུར་གྱུར་ཅིག་ཅེས་བསྔོའོ།། །།
88



རྣམ་རིག་པའི་ལུགས་ཀྱི་ལྟ་བའི་སྐོར་ལ་དཔྱད་པ་
ཕྱེ་ལེབ་འཕུར་བའི་གཤོག་རླབས།
༄༅།། ན་མོ་གུ་རུ། བླ་མ་དང་མགོན་པོ་འཇམ་པའི་དབྱངས་ལ་ཕྱག་
འཚལ་ལོ། །
གདོད་ནས་ཐུགས་བསྐྱེད་དག་པས་སྤྲོས་བྲལ་ཞི་བའི་ཀློང་ཡངས་
སུ༑ ༑དབྱེར་མེད་མཉམ་རྗེས་གཅིག་ཏུ་གྲུབ་པའི་ཕུན་ཚོགས་ལེགས་པའི་དཔལ་
ཡོན་གྱིས། །ཟབ་བརླིང་རྟེན་འབྲེལ་སྟོང་པའི་གནད་ཀུན་འགལ་མེད་གྲོགས་
སུ་གཟིགས་པ་ཡི། །བཅོམ་ལྡན་བདེ་བར་གཤེགས་པ་ལྷ་ཡི་གཙོ་བོར་སྒོ་གསུམ་
གུས་པས་ཕྱག་འཚལ་ལོ། །མཁྱེན་བརྩེའི་ཆུ་ཁུར་ཕུང་པོ་འཁྲིགས་པ་ལས། །ལུང་
རྟོགས་དམ་ཆོས་བདུད་རྩིའི་ཟེགས་མ་འབུམ། །ལེགས་པར་འཇོ་མཁས་སྙིགས་
ལྔའི་འགྲོ་བའི་མགོན། །དཔལ་ལྡན་བླ་མ་རྣམས་ལ་ཕྱག་འཚལ་ལོ། །རྒྱལ་ཀུན་
མཁྱེན་བརྩེ་ནུས་པའི་སྒྱུ་འཕྲུལ་ཆེ། །གཅིག་བསྡུས་དམིགས་མེད་ཡེ་ཤེས་འོད་
གསལ་གྱི། །རབ་མཛེས་དོན་དམ་འཇམ་དཔལ་དམར་སེར་ཞབས། །བདག་
བློ་རིག་པའི་ཚལ་དུ་བཞུགས་པར་མཛོད། །ཕྲ་རིག་དཔྱོད་འཇུག་ཟབ་མོའི་ཉེར་
ལེན་གྱིས། །ཐོས་རྩོད་བསམ་པའི་ཀུན་རྟོག་མེ་ལོང་དུ། །མངོན་པའི་རྣམ་རིག་
སྨྲ་བའི་དཀའ་གནད་ཀྱི། །དོན་དམ་རྣམ་བཞག་གཏན་ལ་དབབ་པར་བྱ། ། །
དེ་ཡང་ཚུ་རོལ་མཐོང་བའི་སོ་སྐྱེས་འོ་སྐོལ་བདེ་བར་ཞེན་ཅིང་སྡུག་བསྔལ་



གཟུར་གནས་ཀུནྡ་བཞད་པའི་འཛུམ་ཟེར། །
ཅུང་ཟད་ཀྱང་མི་འདོད་ནའང་། ཐོག་མ་མེད་པ་ནས་ཀུན་རྫོབ་བདེན་འཛིན་
ལ་ཡང་དག་པར་བཟུང་བའི་ཕྱིན་ཅི་ལོག་གིས་འགྲོ་བ་རྣམས་རིགས་དྲུག་ཏུ་འཁོར་
ཞིང་སྡུག་བསྔལ་སྣ་ཚོགས་པ་མྱོང་བ་ཡིན་ཏེ། ཇི་སྐད་དུ། ཡུལ་འཁོར་སྐྱོང་
གིས་ཞུས་པའི་མདོ་(དྲང་ངེས་ལེགས་བཤད་སྙིང་པོའི་༣)ལས། སྟོང་བ་ཞི་བ་སྐྱེ་བ་
མེད་པའི་ཚུལ། །མི་ཤེས་པས་ནི་འགྲོ་བ་འཁྱམས་གྱུར་པ། །དེ་དག་ཐུགས་
རྗེ་མངའ་བའི་ཐབས་ཚུལ་དང་། །རིགས་པ་བརྒྱ་དག་གིས་ནི་འཛུད་པར་
མཛད། །ཅེས་གསུངས་ཤིང་། ཆོས་ཉིད་དཔྱོད་པའི་རིགས་པའི་རྣམ་གྲངས་
མཐའ་ཡས་པས་དོན་དམ་ཞི་སྒོ་གཉིས་མེད་ཀྱི་ཐར་ལམ་དུ་འཛུད་པར་མཛད་
པ་ཡིན་ལ། དེའི་ཕྱིར་མཉམ་མེད་བདེ་བར་གཤེགས་པས་ཐུགས་རྗེ་ཆེན་པོའི་
གཞན་དབང་གིས་ཐར་འདོད་འགྲོ་བ་རྣམས་ལ་བདག་མེད་ཕྲ་རགས་གསལ་
བར་བསྟན་པའི་ཟབ་རྒྱས་ཀྱི་ཆོས་འཁོར་རིམ་པ་གསུམ་གསུངས་ཤིང་། རིམ་
པ་དང་པོས་བསྟན་དོན་ཇི་ལྟ་བ་བཞིན་གསལ་བར་མཛད་པའི་ཉན་ཐོས་སྡེ་བ་
གཉིས་དང་། རིམ་པ་ཕྱི་མ་གཉིས་ཀྱི་བསྟན་དོན་གཙོ་བོར་གཏན་ལ་འབེབས་
པའི་རྣམ་རིག་པ་དང་ངོ་བོ་ཉིད་མེད་པར་སྨྲ་བ་སྟེ་བཞི་བྱུང་། དེ་ཡང་ཐེག་ཆེན་
གྱི་མདོའི་དགོངས་པ་དྲང་ངེས་ཀྱིས་འགྲེལ་པར་ལུང་བསྟན་པའི་རྒྱལ་སྲས་ཆེན་
མོ་འཕགས་པ་ཐོགས་མེད་ཀྱིས། ཀུན་བཏགས་རང་གི་མཚན་ཉིད་ཀྱིས་མ་
གྲུབ་ཅིང་། གཞན་དབང་དང་ཡོངས་གྲུབ་རང་གི་མཚན་ཉིད་ཀྱིས་གྲུབ་པ་གྲུབ་
དོན་དུ་གསལ་བར་གཏན་ལ་ཕབ་པའི་རྣམ་རིག་པའི་གྲུབ་མཐའི་ལུགས་ཀྱི་ལྟ་
བའི་སྐོར་ལ་རྗེ་ཡབ་སྲས་ཀྱི་གསུང་རབ་གཙོ་བོར་བཟུང་སྟེ་ལུང་རིགས་རྣལ་
--



རྣམ་རིག་པའི་ལྟ་བ་ལ་དཔྱད་པ།
མའི་གཏན་འབེབ་ཀྱི་རིམ་པ་ལ་བརྩོན་པ་ལྷུར་ལེན་པར་བྱའོ། །
༡༽ ཡོངས་གྲུབ་གཏན་ལ་འབེབས་པའི་དགོས་པ། །
གཏི་མུག་བདེན་པར་འཛིན་པའི་ཞེན་ཆགས་འཐུག་པོའི་གནོད་སྒྲིབ་ཀྱིས་
ཐོག་མ་མེད་པ་ནས་མཐར་ཐུག་གི་གཏན་བདེ་ལས་རིང་དུ་བསྲིངས་ཤིང་། སྡུག་
བསྔལ་ཤུགས་དྲགས་པོས་ཡང་ཡང་མནར་བའང་ཡང་ལོག་གི་ཁྱད་པར་མ་
མཐོང་བར་གཅིག་ཏུ་འཁྲུལ་རྐྱེན་གྱིས་ཡིན་ལ། ཆོས་ཀྱི་གནས་ལུགས་ཡང་
དག་པར་མ་མཐོང་བར་སྡུག་བསྔལ་འདོར་བ་ལ་འབད་པ་ཤ་ཐང་དུ་བགྱིས་ཀྱང་
ངལ་བ་གྱི་ནར་གྱུར་པ་ནི་འཁོར་བའི་གཞི་རྩ་གཏི་མུག་བདེན་འཛིན་གྱིས་ཆགས་
སོགས་ཀུན་སྦྱོར་གྱི་སྣ་དྲངས་པས་མི་འདོད་པ་བརྒྱུད་མར་མྱོང་བ་ཡིན་ཏེ། སྤྱོད་
པ་ལ་འཇུག་པ་”ལས། སྡུག་བསྔལ་འདོར་འདོད་སེམས་ཡོད་ཀྱང་། །སྡུག་
བསྔལ་ཉིད་ལ་མངོན་པར་རྒྱུགས། །བདེ་བ་འདོད་ཀྱང་གཏི་མུག་པས། །རང་
གི་བདེ་བ་དགྲ་ལྟར་འཇོམས། །ཞེས་གསུངས་པ་དང་། དེ་ཡང་སྤྲོས་པ་ཀུན་
འབྱུང་གི་ཉེར་ལེན་གནས་ལུབ།ས་ཀྱིས་གྲུབ་པར་འཛིན་པའི་བདེན་འཛིན་སླར་
མི་སྐྱེ་བའི་ཆོས་ཅན་དུ་འགྲུས་པར་རང་རྐྱ་འཕེལ་བ་ན། ཉོན་མོངས་པ་དང་
ཉེ་བའི་ཉོན་མོངས་སྣ་ཚོགས་པ་མྱུར་དུ་བྲི་ཞིང་ཟད་པར་འགྱུར་བ་ནི་བྱ་བརྒྱ་
རྡོ་གཅིག་གི་མཚུངས་ཟླར་ངེས་ཏེ། དབུ་མ་བཞི་བརྒྱ་པ་(བཞི་བརྒྱ་པའི་དར་
ཊིཀ་༡༧༠)ལས། དེའི་ཕྱིར་ཉོན་མོངས་ཐམས་ཅད་ཀྱང་། །གཏི་མུག་བཅོམ་
པས་བཅོམ་པར་འགྱུར། །ཞེས་གསུངས། དེས་ན་བདེན་འཛིན་ལ་གནོད་
འགལ་གྱི་རིགས་པས་ཡོངས་སུ་གྲུབ་པའི་དེ་ཁོ་ན་ཉིད་གཏན་ལ་ཕབ་སྟེ་མཐར་



གཟུར་གནས་ཀུནྡ་བཞད་པའི་འཛུམ་ཟེར།
ཐུག་གི་སྒྲུབ་པའི་མངོན་འདོད་ཀྱི་སོ་སོར་རྟོག་པའི་དཔྱོད་འཇུག་གི་ཞི་ལམ་ཁོ་
ནར་འཇུག་དགོས་ཏེ། ཏིང་ངེ་འཛིན་རྒྱལ་པོའི་མདོ་(པཎ་ཆེན་ཕར་ཕྱིན་སྤྱི་
དོན་༣༣)ལས། གལ་ཏེ་བདག་མེད་ཆོས་ལ་རབ་རྟོག་ཅིང་། །དེ་དག་བརྟགས་
ནས་གང་ཞིག་སྒོམ་བྱེད་པ། །འབྲས་བུ་མྱ་ངན་འདས་ཐོབ་རྒྱུ་དེ་ཡིན། །རྒྱུ་
གཞན་དག་གིས་ཞི་བར་འགྱུར་མི་སྲིད། །ཅེས་གསུངས་པ་ལྟར་སྲིད་པའི་གཞི་
རྩ་བདེན་འཛིན་དྲུངས་ནས་འབྱིན་པའི་ཞི་སྒོ་གཉིས་མེད་ཀྱི་དེ་ཁོ་ན་ཉིད་རྟོགས་
པའི་ཤེས་རབ་ནི་གནད་ཐམས་ཅད་ཀྱི་རྩ་བར་ངོས་ཟིན་དགོས་པ་དོན་སྙིང་ཡིན་
ལ༑ རྣམ་པ་གཅིག་ཏུ་གནས་འདི་ལ་དོན་འགྱུར་གྱི་ཐེ་ཚོམ་ཙམ་སྐྱེས་པས་
ཀྱང་རྒུད་པའི་སྐྱོན་མཚང་ཐམས་ཅད་རང་སར་ཞི་ཞིང་བཅོམ་པར་འགྱུར་བ་ནི།
དབུ་མ་བཞི་བརྒྱ་པ་(བཞི་བརྒྱ་པའི་དར་ཊཱིཀ་༢༡༡)ལས། བསོད་ནམས་ཆུང་ངུས་ཆོས་
འདི་ལ། །ཐེ་ཚོམ་ཙམ་ཡང་སྐྱེ་མི་འགྱུར། །ཐེ་ཚོམ་ཟ་བ་ཙམ་གྱིས་ཀྱང་། །སྲིད་
པ་ཧྲུལ་བོར་བྱེད་པར་འགྱུར། །ཞེས་གསུངས་པ་ལྟར་གྲོལ་བ་དོན་གཉེར་གྱིས་
སྐྱེས་བུ་དག་ཏིང་ངེ་འཛིན་དང་མངོན་ཤེས་ཐར་ཐོར་ཙམ་གྱིས་ཆོག་མི་ཤེས་
པར་འཁོར་འདས་འཇུག་ལྡོག་གི་གོ་རིམ་མ་འཆོལ་བར་འགྲུབ་པའི་ཀུན་ཁྱབ་
ཀྱི་དོན་དམ་པའི་གནས་ལུགས་འཚོལ་ཞིང་གཏན་ལ་འབེབ་རིགས་སོ། །
༢༽ དགག་བྱའི་རྣམ་གྲངས་སྤྱིར་བསྟན་པ།
རྣམ་རིག་པའི་ལུགས་ཀྱི་དགག་བྱ་ཀུན་བཏགས་ངོས་འཛིན་གྱི་གཞུང་
གཙོ་བོ་ནི་མདོ་སྡེ་དགོངས་འགྲེལ་ལས་བྱུང་ཞིང་། དེ་ཡང་དོན་དམ་ཡང་དག་
འཕགས་ཞུས་ཀྱི་ལེའུ་དེ་ཉིད་(དྲང་ངེས་ལེགས་བཤད་སྙིང་པོ་༩)ལས། དེ་ལ་ཆོས་
92



-
----
རྣམ་རིག་པའི་ལྟ་བ་ལ་དཔྱད་པ།
རྣམས་ཀྱི་མཚན་ཉིད་ངོ་བོ་ཉིད་མེད་པ་གང་ཞེ་ན། ཀུན་བཏགས་པའི་མཚན་
ཉིད་གང་ཡིན་པའོ། དེ་ཅིའི་ཕྱིར་ཞེ་ན། འདི་ལྟར་དེ་ནི་མིང་དང་བརྡས་རྣམ་
པར་བཞག་པའི་མཚན་ཉིད་ཡིན་གྱི། རང་གི་མཚན་ཉིད་ཀྱི་རྣམ་པར་གནས་
པ་ནི་མ་ཡིན་པས་དེའི་ཕྱིར་དེ་ནི་མཚན་ཉིད་ངོ་བོ་ཉིད་མེད་པ་ཉིད་ཅེས་བྱའོ། ཞེས་
གསུངས་པའི་མདོ་ཚིག་གིས་འདིར་བསྟན་ངོ་བོ་དང་ཁྱད་པར་ལ་ཀུན་བཏགས་
པའི་ཀུན་བཏགས་རང་གི་མཚན་ཉིད་ཀྱིས་གྲུབ་པ། དགག་བྱ་ཀུན་བཏགས་
སུ་དངོས་སུ་བསྟན་པ་དང་། འཕགས་པ་ཐོགས་མེད་ཀྱིས་ཀུན་བཏགས་རང་
གི་མཚན་ཉིད་ཀྱིས་གྲུབ་པ་དགག་བྱར་འདོད་པ་ནི། བྱང་ས་（དྲང་ངེས་ལེགས་
བཤད་སྙིང་པོ་༣༡)ལས། གཟུགས་ལ་སོགས་པའི་ཆོས་རྣམས་དང་གཟུགས་ལ་
སོགས་པའི་དངོས་པོ་ལ་འདོགས་པའི་ཚིག་གིས་ངོ་བོ་ཉིད་ཀྱིས་རང་གི་མཚན་
ཉིད་ཀྱིས་ཡོད་པ་མ་ཡིན་པ་ལ་སྒྲོ་བཏགས་ནས་མངོན་པར་ཞེན་པ་གང་ཡིན་པ་
དང་། ཞེས་གསལ་བར་གསུངས། རྗེའི་དྲང་ངེས་ལེགས་བཤད་སྙིང་པོ་ལས།
ཀུན་བཏགས་དོན་དམ་པར་ཡོད་དོ་ཞེས་པ་ནི་སྒྲོ་འདོགས་སོ། ཞེས་དང་། ཡང་
དེ་ཉིད་ལས། སྔར་བཤད་པའི་ངོ་བོ་དང་ཁྱད་པར་དུ་ཀུན་བཏགས་པ་རང་
གི་མཚན་ཉིད་ཀྱིས་སམ་དོན་དམ་པར་འཛིན་པ་ནི་ཤེས་སྒྲིབ་ཀྱི་གཙོ་བོ་ཡིན་པས་
ཞེས་སོགས་གསུངས་པའི་ཚིག་ནུས་ཀྱིས་དགག་བྱ་ཀུན་བཏགས་རང་གི་མཚན་
ཉིད་ཀྱིས་གྲུབ་པ་དང་། དོན་དམ་པར་གྲུབ་པ་རེ་རེ་ནས་ཆོས་བདག་ཏུ་བསྟན།
མཁས་གྲུབ་རྗེའི་སྟོང་ཐུན་ཆེན་མོ་”“ལས། གཞན་དབང་ངོ་བོ་དང་ཁྱད་པར་
དུ་ཀུན་བཏགས་པའི་ངོ་བོར་རང་གི་མཚན་ཉིད་ཀྱིས་གྲུབ་པ་མེད་པས་མཚན་
93



གཟུར་གནས་ཀུནྡ་བཞད་པའི་འཛུམ་ཟེར། །
ཉིད་ངོ་བོ་ཉིད་མེད་པ་ཆོས་ཀྱི་བདག་མེད་དུ་བཤད་པའི་ཤུགས་ཀྱིས་གཞན་དབང་
ལ་ངོ་བོ་དང་ཁྱད་པར་དུ་བཏགས་པ་རང་གི་མཚན་ཉིད་ཀྱིས་གྲུབ་པར་འཛིན་
པ་ཆོས་ཀྱི་བདག་འཛིན་དུ་བསྟན་ལ། ཞེས་དང་། དེ་ཉིད་“ལས། ཀུན་
བཏགས་རང་བཞིན་གྱིས་མེད་པ་དང་། ཞེས་པའི་ཀུན་བཏགས་རང་གི་མཚན་
ཉིད་ཀྱིས་གྲུབ་པ་དང་། རང་བཞིན་གྱིས་གྲུབ་པ་གཉིས་དགག་བྱ་དོན་དམ་དུ་
མཛད། དྲང་ངེས་དཀའ་འགྲེལ་་ལས། ཀུན་བཏགས་རང་གི་མཚན་ཉིད་
ཀྱིས་གྲུབ་པ་སྒྲོ་འདོགས་ཀྱི་མཐའ་དང་། ཞེས་པ་དང་། བརྒལ་ལན་ཨུཏྤལའི་
ཕྲེང་བ་ལས། གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་
ཉིད་ཀྱིས་གྲུབ་པའམ། ཞེས་ཀུན་བཏགས་རང་གི་མཚན་ཉིད་ཀྱིས་གྲུབ་པ་
དགག་བྱར་སྔར་ལྟར་གསུངས། དྲང་ངེས་འཇུག་ངོགས་”ོ༌ལས། ཀུན་
བཏགས་བདེན་པར་དང་། དོན་དམ་པར་དང་། རང་གི་མཚན་ཉིད་ཀྱིས་
དང་། རང་དབང་གིས་གྲུབ་པ་རྣམས་དང༌། ཞེས་གསུངས་པ་རྣམས་ཀུན་
བཏགས་ཀྱི་དགག་བྱར་མཛད། མདོར་བསྡུ་ན། རང་གི་མཚན་ཉིད་ཀྱིས་
གྲུབ་པ། དོན་དམ་པར་གྲུབ་པ། བདེན་པར་གྲུབ་པ། རང་དབང་གིས་
གྲུབ་པ། རང་བཞིན་གྱིས་གྲུབ་པ། དེ་དག་དགག་བྱ་རྣམ་གྲངས་སུ་འདོད་
ལ་དེའི་སྟེང་དུ་ཕྱི་དོན་དུ་གྲུབ་པ་བསྣན་པར་རུང་སྙམ།
༣༽ དེ་ལས་འཕྲོས་པའི་དོགས་གནད་དཔྱད་ཞིབ་ཀྱི་བརྒལ་བརྟགས།
དགག་བྱའི་རྣམ་གྲངས་དེ་དག་སྟོང་གཞི་གང་ལ་འཇུག་ཀྱང་དོན་དམ་
གྱི་དགག་བྱ་ཡིན་པ་ནི་མདོ་དང་བསྟན་བཅོས་ཀྱི་ལུང་གིས་གསལ་བར་བསྟན་
04



རྣམ་རིག་པའི་ལྟ་བ་ལ་དཔྱད་པ།
པས། ནམ་མཁའ་ནམ་མཁའ་ཞེས་པའི་སྒྲ་འཇུག་པའི་འཇུག་གཞིར་དོན་དམ་
པར་མ་གྲུབ་པ། ཡོངས་གྲུབ་ཏུ་འདོད་དགོས་ཀྱང་དེ་ལྟ་ན་ཉན་ཐོས་སྡེ་པ་ཡང་
དབུ་མ་པར་ཐལ་ཏེ། དེའི་འཇུག་གཞིར་དོན་དམ་པར་གྲུབ་པས་སྟོང་པ་རྟོགས་
པའི་ཕྱིར། དེའི་ཚུལ་ཡང་འཇུག་གཞིར་དོན་བྱེད་ནུས་པས་སྟོང་པ་རྟོགས་པའི་
རྒྱུ་མཚན་གྱིས་ཡིན་པར་སྨྲ་སྟེ། ཨུཏྤལའི་ཕྲེང་བ་ལས། ནམ་མཁའ་ནམ་
མཁའ་འཛིན་པའི་རྟོག་པའི་ཞེན་གཞིར་དོན་དམ་པར་མ་གྲུབ་པ་ནམ་མཁའི་
ཡོངས་གྲུབ་ཡིན་ཟེར་ན། མི་འཐད་པར་ཐལ། མདོསྡེ་པས་དེ་རྟོགས་པའི་
ཕྱིར། དེར་ཐལ། མདོ་སྡེ་པས་ནམ་མཁའ་དོན་དམ་པར་དོན་བྱེད་མི་ནུས་
པར་རྟོགས་པའི་ཕྱིར་ཏེ། ཞེས་གསུངས་པ་དང་། འདི་ལ་བརྟེན་ནས་བདེན་
པར་གྲུབ་པ་དང་ཕྱི་དོན་དུ་གྲུབ་པ་གཉིས་ཀྱང་ཆོས་ཅན་ཀུན་ལ་མ་ཁྱབ་པར་གོ་
ནུས་སོ་ཟེར་ན། དགག་བྱ་དེ་དག་ཆོས་ཀུན་ལ་ཁྱབ་པར་རྗེ་ཡབ་སྲས་ཀྱི་གསུང་
རབ་དག་ལས་བསྟན་པས་དེ་ལྟར་འདོད་ལ། ཨུཏྤལའི་ཕྲེང་བར་གསུངས་པ་
ཡང་རྟོག་པའི་ཞེན་གཞིར་དེ་དང་དེར་མ་གྲུབ་པར་རྟོགས་ཚུལ་ཡོད་པས་དབང་
དུ་བྱས་ནས་དེ་ལྟར་གསུངས་པར་འདོད་དམ་སྙམ། དེ་ཡང་གསལ་ལན་མཛུབ་
ཚུགས་སུ་བརྗོད་ན། ཉན་ཐོས་སྡེ་བ་དང་གཅིག་མཐུན་དུ་ཁས་ལེན་པའི་ཐ་
སྙད་རེ་འགའ་ཞིག་གཞི་གང་རུང་གི་སྟེང་དུ་མ་གྲུབ་པར་མཚུངས་པའི་ཆ་ནས་
ཆོས་བདག་ཏུ་འདོད་མིན་ཁྱད་པར་ཐོན་པར་གསལ་ཏེ། དཔེར་ན། གཞིའི་
ཆོས་འདུས་མ་བྱས་ཀྱི་སྟེང་དུ་དོན་དམ་དང་། བདེན་པར་གྲུབ་པ་རེ་རེར་སྦྱར་
ཀྱང་དགག་བྱ་ཆོས་བདག་ཏུ་མི་འདོད་པ་ནི་ཉན་ཐོས་སྡེ་བ་དང་གཅིག་མཐུན་
95



གཟུར་གནས་ཀུནྡ་བཞད་པའི་འཛུམ་ཟེར།
ཏུ་དེ་དག་རེ་རེ་ནས་མ་གྲུབ་པར་འདོད་པར་མ་ཟད་དེའི་སྟོང་པ་རྟོགས་ཚུལ་ཡང་
ཡོད་པའི་དབང་དུ་བྱས་ནས་དེ་ལྟར་གསུངས་པར་གསལ་ལོ། དེའི་ཕྱིར་རྣམ་
རིག་པའི་ལུགས་ལ་དགག་བྱའི་རྣམ་གྲངས་དེ་དག་ཆོས་ཅན་གང་ལའང་ཁྱབ་
པའི་ཆོས་བདག་ཏུ་འདོད་ལ། ནམ་མཁའ་ནམ་མཁའ་འཛིན་པའི་རྟོག་པའི་
ཞེན་གཞིར་དོན་དམ་པར་གྲུབ་པས་སྟོང་པ། ཡོངས་གྲུབ་ཏུ་རྣམ་རིག་པའི་གཞུང་
ལུགས་རྒྱ་མཚོ་ལྟ་བུ་དག་གིས་གྲུབ་པས། སྤྱིར་ཉན་ཐོས་སྡེ་བ་ལྟ་བུས་རྟོག་པའི་
ཞེན་གཞིར་དོན་དམ་པར་མ་གྲུབ་པར་འདོད་ཀྱང་མ་གྲུབ་པར་མ་རྟོགས་པའི་
ཞིབ་ཆ་དགོས་ཏེ། སྟོང་ཐུན་ལས། རང་གི་མཚན་ཉིད་ཀྱིས་གྲུབ་པ་དང་
བདེན་པར་གྲུབ་པའི་མིང་ཙམ་ལ་འཁྲུལ་བ་མི་བྱའོ། ཞེས་གསུངས་པ་ལྟར་
རྣམ་རིག་པའི་སྐབས་སུ་ཉན་ཐོས་སྡེ་བ་ལྟ་བུས་རྟོག་པའི་ཞེན་གཞིར་བདེན་པར་
མ་གྲུབ་པར་འདོད་ཀྱང་མ་གྲུབ་པར་མ་རྟོགས་པའི་གྲུབ་མཐའི་སྐབས་དང་བསྟུན་
ནས་སྨྲ་ཤེས་པ་དགོས། (འདིའི་སྐབས་སུ་པཎ་ཆེན་རྗེས་འབྲང་དག་གིས་ལེགས་བཤད་
སྙིང་པོ་སོགས་སུ་ཀུན་བཏགས་དོན་དམ་པར་ཡོད་པར་འཛིན་པ་སྒྲོ་འདོགས་སུ་གསུངས་པའི་དགོངས་
གཞི་འདི་ལྟར་འགྲེལ་ཏེ། ཆ་མ་ཕྱེ་བར་ཉན་ཐོས་སྡེ་བ་སྤྱིའི་དབང་དུ་བྱས་པའམ་ཉན་ཐོས་སྡེ་བས་
ཀུན་བཏགས་རང་གི་མཚན་ཉིད་ཀྱིས་གྲུབ་པར་ཁས་བླངས་པས་དོན་གྱིས་དེ་དོན་དམ་པར་གྲུབ་
པར་ཁས་བླངས་ལ་སོང་ཞེས་པའི་དོན་ནོ་ཞེས་ཟེར་ཡང་སྔ་ཕྱི་ཀུན་ལ་མཐུན་ལུགས་དཔྱད་
དགོས།)དེ་ལྟ་མིན་ན། མདོ་སྡེ་དགོངས་འགྲེལ་(དྲང་ངེས་ལེགས་སྙིང་པོ་༡༣)ལས།
དོན་དམ་ཡང་དག་འཕགས། དེ་ལ་འདི་ལྟ་སྟེ། དཔེར་ན། ནམ་མཁའ་ནི་
གཟུགས་ཀྱི་ངོ་བོ་ཉིད་མེད་པ་ཙམ་གྱིས་རབ་ཏུ་ཕྱེ་བ་དང་ཐམས་ཅད་དུ་སོང་



རྣམ་རིག་པའི་ལྟ་བ་ལ་དཔྱད་པ།
བ་ཇི་ལྟ་བ་དེ་ལྟ་བུ་ནི་དོན་དམ་པ་ངོ་བོ་ཉིད་མེད་པ་དེ་ལས་ཆོས་བདག་མེད་པར་
རབ་ཏུ་ཕྱེ་བ་དང་ཐམས་ཅད་དུ་སོང་བ་གཅིག་ལྟ་བར་བྱ་སྟེ། ཞེས་གསུངས་
པ་ལྟར་དཔེ་ཆོས་ནམ་མཁའ་ནི་ཐོགས་རེག་བཀག་ཅིང་གཟུགས་ཅན་གྱི་ཆོས་
ཐམས་ཅད་ཀྱི་སྟེང་དུ་ཁྱབ་པ་ལྟར། དགག་བྱ་དེ་དག་བཀག་པའི་སྟོང་ཚུལ་
ཡང་ཆོས་ཅན་ཀུན་ཁྱབ་ཏུ་སྨྲ་དགོས་ཀྱང་དགག་བྱ་ཉི་ཚེ་བར་དོན་གྱིས་ཁས་
བླངས་པས་མདོ་བསྟན་བཅོས་ཀུན་དང་འགལ་ལོ། །
གཞན་ཡང་། སྤྱིར་རང་ངོས་ནས་གྲུབ་པ་དང་ཡོད་པ་དོན་གཅིག་ཀྱང་
རྟོག་པའི་ཞེན་གཞིར་རང་ངོས་ནས་གྲུབ་པ་ཆོས་བདག་ཏུ་འདོད་མིན་གྱི་རྩོད་
པ་བྱེད་པ་ནི། ་རྟོག་པའི་ཞེན་གཞིར་”ཞེས་པའི་ལ་དོན་ལ་ངོས་འཛིན་མི་འདྲ་
བའི་དབང་གིས་བྱུང་བའི་རྩོད་པ་ཡིན་པར་སྙམ་སྟེ། ལ་དོན་གྱི་ར་ཡིག་དེ་ཉིད་
ལ་འཇུག་པའི་དབང་དུ་བྱས་ན། རྟོག་པའི་ཞེན་གཞིར་སྣང་བ་དེའི་ངོ་བོ་ཉིད་
དུ་གྲུབ་པར་སོང་བས་དགག་བྱ་ཆོས་བདག་དང་། བདུན་པར་འཇུག་པའི་དབང་
དུ་བྱས་ན། རྟོག་པའི་ཞེན་གཞི་ལ་ཡོད་པ་ཙམ་ལས་མི་སྟོན་པས་ཆོས་བདག་
ཏུ་ག་ལ་འགྱུར། དཔེར་ན། ཤེས་རབ་ཀྱི་ཕ་རོལ་ཏུ་ཕྱིན་ཞེས་པའི་ལ་དོན་
དགོས་ཆེད་དང་གནས་གཞི་སྟོན་བྱེད་གཉིས་ཀར་འཇུག་ཚུལ་ཡོད་པ་བཞིན་ནོ།
(ཕྱི་མའི་དབང་དུ་བྱས་ནས་བརྒལ་ལན་ཨུཏྤལའི་ཕྲེང་བར་ཞེན་གཞིར་རང་ངོས་ནས་གྲུབ་པ་ཆོས་
བདག་ཏུ་མི་རུང་ཚུལ་ཡང་གསལ་བར་གསུངས་སོ།) ཕྱི་རོལ་དོན་དུ་གྲུབ་པ་ནི་གཟུགས་
སོགས་འདུས་བྱས་ཀྱི་སྟེང་དུ་གཏན་ལ་འབེབ་དགོས་ཀྱི་ཆོས་ཅན་ཀུན་ལ་མ་
ཁྱབ་སྟེ། སྟོང་ཐུན་སྐལ་བཟང་མིག་འབྱེད་””ལས། འདུས་མ་བྱས་ཀྱི་ནམ་
a7



གཟུར་གནས་ཀུནྡྲ་བཞད་པའི་འཛུམ་ཟེར། །
མཁའ་མེད་པར་གསུངས་པའང་། ནམ་མཁའ་ཕྱི་དོན་དུ་མེད་པ་ལ་དགོངས་
སོ་ཞེས་རྟོག་ལྡན་ལ་སྐྱེ་མི་སྲིད་པའི་ལོག་རྟོག་འགོག་པ་འབའ་ཞིག་ལ་སྦྱར་ཏེ་
འཆད་དགོས་པ་མང་བར་འབྱུང་བའི་ཕྱིར། ཞེས་གསུངས་བའི་ཕྱིར་ཟེར།
དེ་ལ་ཕྱི་དོན་བེམ་པོ་དང་ཕྱི་དོན་གྱི་ཁྱད་པར་གྱིས་སྟོང་ཐུན་ལས་གསུངས་པའི་
དགོངས་གཞིར་སྔ་མ་ལྟར་མེད་པ་ལ་འཇོག་པ་དང་། ནམ་མཁའ་སོགས་ཀྱི་
སྟེང་དུ་ཕྱི་མ་ལྟར་འཛིན་པ་ཡོད་པའི་ཞིབ་ཆ་ཡོད་ཀྱང་། རྣམ་རིག་པའི་གཞུང་
མང་པོར་ཕྱི་དོན་ཞེས་གཙོ་བོར་གཟུགས་ཀྱི་སྟེང་དུ་དོན་སྨྲའི་འདོད་པའི་རྡུལ་
ཕྲན་བསགས་སྟོབས་ཀྱིས་གྲུབ་པས་སྟོང་པར་ཡང་ཡང་བསྒྲུབས་པས་སྔ་མའི་
འདོད་པ་ལ་ཡང་དཔྱད་གལ་ཆེའོ། །
༤༽ དགག་བྱ་དེའི་གྲུབ་ཚད་ངོས་བཟུང་བ།
རྣམ་རིག་པ་དང་ཐལ་རང་གསུམ་གའི་ལུགས་ལ་སྣང་ཞིང་སྲིད་པའི་
ཆོས་ཐམས་ཅད་བློས་བཞག་པར་གཅིག་མཐུན་དུ་འདོད་ཀྱང་བློས་བཞག་ཚུལ་
དང་ལྡོག་ཕྱོགས་དགག་བྱའི་གྲུབ་ཚད་ལ་ཕྲ་རགས་ཀྱི་དབང་གིས་གཞིའི་རྣམ་
བཞག་ཀྱང་གཏན་ལ་འབེབ་ལུགས་མི་འདྲ་བར་འདོད་ལ། ཐོག་མ་མེད་པ་ནུས་
རྗེས་སུ་ཞུགས་ཤིང་གྲུབ་མཐའི་བློ་བསྒྱུར་མ་བསྒྱུར་གཉིས་ཀའི་རྒྱུད་ལ་ཡོད་
པའི་ཆོས་ཀྱི་བདག་འཛིན་དང་དེའི་ཞེན་ཡུལ་བདག་ཏུ་གྲུབ་པ་ངོས་ཟིན་པ་ནི་གནད་
ཀྱི་དོན་པོ་ཡིན་པས་འདིར་རྣམ་རིག་པའི་ལུགས་ཀྱི་དགག་བྱའི་གྲུབ་ཚད་བརྗོད་
པར་བྱ་སྟེ། དྲང་ངེས་རྣམ་འབྱེད་ལས། གཟུགས་ཞེས་བརྗོད་པའི་དོན་
དེའི་ངོ་བོ་ཉིད་གང་ཡིན་དྲིས་པ་ན་ངོ་བོ་ཉིད་གཟུགས་ཡིན་ཞེས་སྨྲ་ཡི། གཟུགས་
བ



-
-
-
རྣམ་རིག་པའི་ལྟ་བ་ལ་དཔྱད་པ།
ཞེས་མིང་དུ་བཏགས་པ་ཙམ་ཞིག་གཟུགས་ཞེས་བརྗོད་པའི་དོན་དེའི་ངོ་བོ་ཉིད་
ཡིན་ནོ་ཞེས་སྨྲ་རྒྱུ་མེད་དོ། དེའི་ཕྱིར་གཟུགས་ཞེས་ཐ་སྙད་བཏགས་པའི་ཚེ་
སྔོན་པོ་གཟུགས་ཀྱི་ཐ་སྙད་འདོགས་པའི་གཞི་ཡིན་པ་དེ་ཇི་ལྟར་སྣང་བལྟས་པས་
ན་མིང་དང་བརྡས་བཞག་པ་མིན་པར་རང་གི་གནས་ལུགས་ཀྱི་དབང་གིས་གྲུབ་
པ་བཞིན་དུ་སྣང་ངོ་། སྔོན་པོ་ཇི་ལྟར་སྣང་བ་བཞིན་དུ་གྲུབ་པར་འཛིན་པ་ཞེས་
པ་ནས། སྒྲོ་འདོགས་ཡིན་ལ། ཞེས་འཇིག་རྟེན་པ་བྱིས་པས་གཟུགས་འཛིན་
རྟོག་པ་ལྟ་བུའི་ཞེན་གཞིར་ཡུལ་རང་གི་གོ་སར་གནས་ལུགས་ཀྱི་དབང་གིས་གྲུབ་
པར་སྣང་བ་དེ་ཉིད་གཟུགས་ཡིན་པར་འདོད་པ་ལས་བཏགས་ཙམ་དུ་མི་འདོད་
པར་བསྟན་པ་དང་། སྟོང་ཐུན་སྐལ་བཟང་མིག་འབྱེད་”ལས། རྣམ་རིག་
པའི་སྐབས་འདིར་བརྡ་ལ་བྱང་བའི་སྐྱེས་བུས་ཡིད་གཏད་པའི་ཚུལ་གྱིས་སྔོན་
པོ་མཐོང་བའི་མིག་ཤེས་ལ་སྔོན་པོ་སྣང་བའི་ཚེ། སྔོན་པོ་སྔོན་པོར་སྣང་བ་དང་།
སྔོན་པོ་ཕྱི་རོལ་དོན་དུ་སྣང་བར་མ་ཟད། སྔོན་པོ་དེ་ཉིད་སྔོན་པོའོ་ཞེས་པ་དང་།
ཞེས་པ་ནས། སྔོན་པོ་ཞེས་པའི་དོན་དེའི་ངོ་བོ་ཉིད་གང་ཡིན་དྲིས་པ་ན། རང་
གིས་མིག་ཤེས་དེ་ལ་སྔོན་པོ་ལྟར་སྣང་བའི་སྣང་བ་དེ་ཉིད་ལ་ཞེན་ནས་དེའི་ངོ་
བོ་ཉིད་གཟུགས་ཡིན་ནོ་ཞེས་ལན་འདེབས་པའི་ཕྱིར། ཞེས་སྣང་གནས་སོ་སོར་
འབྱེད་མ་ནུས་པར་སྣང་ཞེན་གཅིག་ཏུ་འཛིན་པ་ནི། དཔེར་ན། བརྡ་ལ་བྱང་
བའི་སྐྱེས་བུས་ཡིད་གཏད་པའི་ཚུལ་གྱིས་སྔོན་པོ་ལྟ་བུ་མིང་བརྡ་ལ་ལྟོས་ནས་ཡུལ་
དུ་བྱས་པའི་ཚེ་དབང་ཤེས་དེ་ལ་མིང་བརྡས་མ་བཞག་པར་ཡུལ་གྱི་སྡོད་ལུགས་
ཀྱི་ངོས་ནས་གྲུབ་པའམ་ཡུལ་ཅན་ལ་ལྟོས་མེད་རྒྱང་ཆད་དུ་སྣང་བ་ལ་སྔོན་པོའི་



གཟུར་གནས་ཀུནྡ་བཞད་པའི་འཛུམ་ཟེར།
ཐ་སྙད་འདོགས་པར་བྱེད་ཅིང་། དེའི་སྟོབས་ཀྱིས་རྗེས་ཀྱི་རྟོག་པས་ཀྱང་སྣང་
བ་ལྟར་གྲུབ་པར་ཞེན་ནས་འདི་ནི་སྔོན་པོའོ་འདི་ནི་གཟུགས་སོ་ཞེས་ཞེན་པའི་
ཐ་སྙད་སྣ་ཚོགས་པའི་བློ་སྐྱེ་བ་ཡིན་ལ། དེ་ཡང་ཐོག་མེད་ནས་རྗེས་སུ་ཞུགས་
པའི་མངོན་བརྗོད་ཀྱི་བག་ཆགས་ཀྱི་དབང་གིས་སྣང་བར་འདི་པ་འདོད་ནའང་།
ཉན་ཐོས་སྡེ་གཉིས་ཀྱིས་དེ་ལྟ་བུའི་སྣང་བ་ཕྱི་རོལ་གནས་ཚུལ་གྱིས་གྲུབ་པར་
བསྒྲུབས་ནས་ཡུལ་ཤེས་བདག་ཉིད་ཐ་དད་པར་དམ་བཅའ་བ་ཡིན་ནོ། དེས་
ན༑ ལུགས་འདི་ལ་ཡུལ་ཅན་བག་ཆགས་སད་སྟོབས་སམ་ཤེས་པའི་བདག་
ཉིད་དུ་མ་གྲུབ་པར་ཡུལ་གྱི་སྡོད་ལུགས་ཀྱི་ངོས་ནས་གྲུབ་པ་ནི། བརྟག་པ་མཐའ་
བཟུང་གི་དགག་བྱའི་གྲུབ་ཚད་དུ་འདོད་དོ། རྩོད་པའི་ཚེ། གཟུགས་གཟུགས་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ། གཟུགས་ཀྱི་སྟེང་
གི་དགག་བྱ་གྲུབ་ཚད་དང་དེས་གཞན་ལའང་རིགས་འགྲེས་ཆོག་སྙམ། དགག་
བྱའི་གྲུབ་ཚད་དེ་དཔེ་དང་སྦྱར་ནས་གསལ་བར་བརྗོད་ན། མདོ་སྡེ་རྒྱན་ལས།
ཇི་ལྟར་སྒྱུ་མ་དེ་བཞིན་དུ། །ཡང་དག་མ་ཡིན་ཀུན་རྟོག་ཡོད། །སྒྱུ་མའི་རྣམ་
པ་ཇི་ལྟ་བུར། །དེ་བཞིན་གཉིས་སུ་འཁྲུལ་བར་བརྗོད། །ཅེས་འཁྲུལ་གཞི་
རྡེའུ་ཤིང་སོགས་སྔགས་རྫས་ཀྱིས་མིག་བསླད་པའི་ལྟད་མོ་བར་རྟ་དང་གླང་པོ་
སོགས་སུ་སྣང་བ་དང་། གཉིས་སྣང་འཁྲུལ་བའི་བག་ཆགས་ཀྱིས་ཐོག་མེད་
ནས་བསླད་པའི་ཡང་དག་མ་ཡིན་པའི་ཀུན་རྟོག་ལ་སྔོན་པོ་སོགས་ཕྱི་རོལ་རྒྱང་
ཆད་རགས་པར་སྣང་བ་གཉིས་དཔེ་དོན་མཐུན་པར་གསུངས། དཔེ་དོན་ཆ་
བསལ་ཏེ་རེ་རེ་བཞིན་གསལ་བར་སྦྱར་ན། བག་ཆགས་ཀྱིས་བསླད་པའི་གང་
100



རྣམ་རིག་པའི་ལྟ་བ་ལ་དཔྱད་པ།
ཟག་དང་། སྔགས་རྫས་ཀྱིས་མིག་བསླད་པའི་ལྟད་མོ་བ་དཔེ་དོན་མཐུན། གཉིས་
སྣང་འཁྲུལ་བའི་བག་ཆགས་དང་། སྔགས་རྫས་གཉིས་ཆོས་མཚུངས། རྡེའུ་
ཤིང་དང་སྔོན་པོ་སོགས་ཆོས་མཐུན། རྟ་གླང་དུ་སྣང་བ་དང་། སྔོན་པོ་སོགས་
རྒྱང་ཆད་དུ་སྣང་པ་ཆོས་མཐུན། རྡེའུ་ཤིང་རྟ་གླང་དུ་མེད་པ་དང་། གཟུང་འཛིན་
རྒྱང་ཆད་དུ་མེད་པ་ཆོས་མཐུན་ནོ། །
༥༽ མདོར་བསྡུས་ཀྱིས་དོགས་གནད་ལ་མཐའ་དཔྱད་པ།
རྣམ་རིག་པ་དང་ངོ་བོ་ཉིད་མེད་པར་སྨྲ་པ་རང་རྒྱུད་པ་གཉིས་ཀའི་ལུགས་
ལ་གཞིའི་ཆོས་རང་ངོས་ནས་གྲུབ་པའི་སྟེང་དུ་ཆོས་རྣམས་ཆ་དང་བཅས་པར་
བློས་འཇོག་པར་མཚུངས་པས་དགག་བྱའི་གྲུབ་ཚད་ཀྱང་གཅིག་ཏུ་འགྱུར་རོ།
ཞེ་ན། སྐྱོན་མེད་དེ། རང་རྒྱུད་པས་གདགས་གཞི་ཆ་ཤས་ལ་བརྟེན་ནས་(གཙོ་
བོ་བློ་ལ་རག་ལས་པའི་དོན་ཡིན་སྙམ་ཤར་)བློས་དབང་གིས་བཞག་པར་འདོད་པ་དང་།
འདི་བས་ཡུལ་དང་ཡུལ་ཅན་ལྟོས་འབྲེལ་མཉམ་པའི་ཚུལ་གྱིས་རང་ངོས་ནས་
གྲུབ་པར་འཇོག་པས་ལུགས་གཉིས་ཀྱིས་བཟློག་ཕྱོགས་དགག་བྱའི་གྲུབ་ཚད་
ལ་ཁྱད་པར་ཡོད་སྙམ། འོན་ཀྱང་། གཞི་གྲུབ་ན། ཆ་བཅས་དང་། རང་
ངོས་ནས་གྲུབ་པ་དང་། གདགས་གཞི་ལ་ལྟོས་ནས་འཇོག་པ། བློ་གནོད་མེད་
ཀྱིས་བཞག་པ་དེ་གཉིས་ཀས་བཞེད་ཀྱང་འཇོག་ཚུལ་མི་གཅིག་པས་ལུགས་འདི་
གཉིས་ཀྱི་གཞིའི་ཆོས་ཀྱི་ཁྱད་པར་ལ་ཞིབ་ཆ་དགོས། ཁ་ཅིག་གིས། ཡུལ་
ཅན་སེམས་ཀྱི་བདག་ཉིད་དུ་མ་གྲུབ་པར་ཡུལ་རང་གི་སྡོད་ལུགས་ཀྱི་ངོས་ནས་
གྲུབ་པ། དགག་བྱའི་གྲུབ་ཚད་དུ་མི་འཐད་དེ། དེ་ངོ་བོ་ཉིད་མེད་པར་སྨྲ་བའི་
10t



གཟུར་གནས་ཀུནྡྲ་བཞད་པའི་འཛུམ་ཟེར།
བདེན་ཚད་དུ་འདོད་པའི་ཕྱིར་ཏེ། དེ་ལྟར་གྲུབ་པ་ཞིག་བྱུང་ན་ངོ་བོ་ཉིད་མེད་
པར་སྨྲ་བའི་ལུགས་ལ་བདེན་པར་གྲུབ་པའི་ཕྱིར། ཞེ་ན། འདི་དག་ནི་ཚད་
མ་དང་བཅས་པའི་གཏན་ཚིགས་སུ་མ་ངེས་པའི་ངལ་བ་མི་དགོས་ལ། དེ་ལྟར་
གྲུབ་ན་བདེན་པར་གྲུབ་པར་འདོད་ནའང་བདེན་གྲུབ་ཀྱི་ཚད་དུ་མི་འདོད་པས་
སྐྱོན་མེད་པར་སྨྲ་སྟེ། གཞན་དུ་ན། སྐུར་འདེབས་འགོག་ཡུལ་གྱི་གང་ཟག་
ལ་དབུ་མའི་ལྟ་བ་འདོད་པ་ཡང་ཡོད་པར་འགྱུར་རོ། ཁོ་ན་རེ། ཡུལ་ཅན་
སེམས་ཀྱི་བདག་ཉིད་དུ་མ་གྲུབ་པར་ཡུལ་རང་གི་ཐུན་མོང་མ་ཡིན་པས་སྡོད་
ལུགས་ཀྱི་ངོས་ནས་གྲུབ་པ། བརྟག་པ་མཐའ་བཟུང་གི་དགག་བྱའི་གྲུབ་ཚད་ ་
དུ་འདོད་ཟེར་ན། དགག་ཚིག་སྔ་ཕྱིའི་གཅད་བྱ་དང་དགོས་པ་སོ་སོ་ནས་བཞག་
ཏུ་མེད་དམ་དཔྱད། ཁ་ཅིག འདིར་ཀུན་བཏགས་པའི་ཡུལ་གྱི་དགག་བྱ་ནི་
རིགས་པ་ཡང་དག་གི་དགག་བྱར་འཐད་ཀྱི། ལམ་གྱི་དགག་བྱར་མ་གྲུབ་སྟེ།
ཤེས་བྱ་ལ་མི་སྲིད་པའི་ཕྱིར། ཁྱབ་སྟེ། བྱང་ཆུབ་ལམ་རིམ་“”ལས། དགག་
བྱ་འདི་ནི་ཤེས་བྱ་ལ་མེད་པ་ཞིག་དགོས་ཏེ། ཡོད་ན་དགག་མི་ནུས་པས་སོ།
ཞེས་གསུངས་པའི་ཕྱིར། ཞེས་དང་། གཞན་དག ཤེས་སྒྲིབ་མངོན་གྱུར་པ་
ལྟ་བུ་རིགས་པའི་དགག་བྱར་རྩོད་བཟློག་རྩ་འགྲེལ་ཁུངས་སུ་བྱས་ནས་སྟོང་ཐུན་
ལས་གསུངས་ཤིང་། དྲང་ངེས་རྣམ་འབྱེད་ལས་ཀྱང་། ལུགས་འདིའི་
རིགས་པའི་དགག་བྱ་ལ་གཉིས་ཡོད་པས་སྐུར་འདེབས་ནི་གྲུབ་མཐས་བཞག་
པ་ཁོ་ན་དང་། ཞེས་གསུངས་པ་ལྟར་རིགས་པའི་དགག་བྱར་མེད་པའི་ཁྱབ་
པ་མི་འཐད་དོ། ཞེས་བརྒལ་ཞིང་བརྟགས་པའི་འགལ་ཕུད་ཀྱི་མཚམས་འཛིན་
_102



རྣམ་རིག་པའི་ལྟ་བ་ལ་དཔྱད་པ།
ཅི་ཞེ་ན། འདིར་རིགས་པའི་དགག་བྱར་དེ་ཁོ་ན་ཉིད་ཀྱི་དོན་ལ་ཕྱིན་ཅི་ལོག་
ཏུ་འཛིན་པའི་སྒྲོ་འདོགས་དང་། དེས་ཇི་ལྟར་གཟུང་བའི་ཆོས་བདག་ཏུ་གྲུབ་
པ་གཉིས་ཀ་འཐད་ཀྱང་། རིགས་པའི་དགག་བྱའི་གཙོ་བོ་ནི་ཡུལ་གྱི་དགག་
བྱ་ཉིད་དུ་ངེས་ཏེ། སྟོང་ཐུན་”“ལས། དེ་ལྟར་ཡང་དེ་གཉིས་ལས་དགག་
བྱའི་གཙོ་བོ་ནི་ཡུལ་ཡིན་གྱི་ཡུལ་ཅན་མ་ཡིན་ཏེ། ཞེས་གསུངས་པའི་ཕྱིར། །
ཞེས་པའི་བརྒལ་ལན་གྱིས་སྔ་ཕྱིའི་རྩོད་སྤོང་ཡང་ཐོན་པར་སྣང་སྟེ་རྒྱས་པར་
གཞན་ལས་སོ། །
༦༽ ཆོས་བདག་འཛིན་པའི་བློས་ཆོས་བདག་ཏུ་འཛིན་ཚུལ་ངོས་བཟུང་བ།
ཐོག་མ་མེད་པ་ནས་ཀུན་རྫོབ་པའི་བདེན་འཛིན་གྱིས་ཡུལ་གྱི་སྣང་ཆར་
ཞེན་སྟོབས་ཀྱིས་ཆགས་སོགས་ཉོན་མོངས་རྩ་བ་དང་བཅས་པའི་ཡང་ཡང་
མནར་བས། ཀུན་འབྱུང་གཞི་རྩ་དང་བཅས་པ་སླར་མི་སྐྱེ་བའི་ཆོས་ཅན་དུ་
བྱ་བར་མོས་འདུན་རྩེ་གཅིག་པའི་སྒོ་ནས་སྤང་བྱའི་ཆོས་ཀྱི་བདག་འཛིན་དེའི་
འཛིན་ཚུལ་སོགས་ངོས་བཟུང་ནས་ཕྱིན་ཅི་ལོག་ཏུ་རྟོགས་པར་བྱ་སྟེ། གཞན་
དུ་ན་འབེན་མ་མཐོང་བར་མདའ་རྡེག་པའི་དཔེ་ལྟར་གྲོལ་བ་ལ་འབད་པ་ཅི་ཙམ་
བགྱིས་ཀྱང་གོལ་ས་ལས་ཐར་བར་མི་འགྱུར་ལ། དེ་ཡང་ཆོས་བདག་ཏུ་གྲུབ་
པར་འཛིན་པའི་འཛིན་ཚུལ་ནི། སོ་སྐྱེས་ལས་དང་པོ་བའི་དབང་ཤེས་ལ་སྔོན་
པོ་ལྟ་བུ་སྣང་བ་ལ་བརྟགས་པའི་ཚེ། དེ་འདྲའི་དབང་ཤེས་ལ་ཡུལ་སྔོན་པོ་འབྲེལ་
མེད་རྒྱང་ཆད་དམ་ཡུལ་རང་གི་སྡོད་ལུགས་ཀྱི་ངོས་ནས་ཚུར་ཁོ་ནར་རྣམ་པ་
གཏད་པ་ལྟ་བུ་ཞིག་སྣང་བ་ནི་མྱོང་བས་གྲུབ་ལ། དེའི་སྟོབས་ཀྱིས་རྗེས་ཀྱི་རྟོག་
103



གཟུར་གནས་ཀུནྡ་བཞད་པའི་འཛུམ་ཟེར།
པས་ཀྱང་འབྲེལ་མེད་རྒྱང་ཆད་དུ་སྣང་བར་ཞེན་ནས་སྔོན་པོའི་འདྲ་རྣམ་ལྟ་བུའི་
སྣང་བ་དེ་ཉིད་སྔོན་པོའི་ངོ་བོ་ཉིད་དུ་གྲུབ་པར་འཛིན་པས་ཆོས་ཀྱི་བདག་འཛིན་
དུ་གྲུབ་མོད། སྔོན་པོ་སོགས་སྣང་བའི་དབང་ཤེས་ཀྱིས་དྲངས་པའི་རྟོག་པའི་
ཞེན་གཞིར་འདི་ནི་སྔོན་པོའོ་ཞེས་དང་འདི་ནི་སྔོན་པོའི་སྐྱེ་བའོ་ཞེས་ངོ་བོ་དང་
ཁྱད་པར་ལ་ཀུན་བཏགས་པའམ་ཡོད་པར་འཛིན་པ་ནི་སྔོན་པོ་ལྟ་བུའི་སྟེང་དུ་
གནས་ཚུལ་ལ་གྲུབ་པས་ཆོས་ཀྱི་བདག་འཛིན་མ་ཡིན་ནོ། དེས་ན། བསྡུ་བ་
(ལེགས་བཤད་འོད་དཀར་ཕྲེང་བ་དེབ་ཕྲེང་གསུམ་པ་༤ ༤༤)ལས། འདི་ལྟར་འདིའི་ངོ་
བོ་ཉིད་གང་ཡིན་དྲིས་པ་ན་ངོ་བོ་ཉིད་གཟུགས་ཡིན་ནོ་ཞེས་ལན་འདེབས་པར་
བྱེད་ཀྱི། མིང་གཟུགས་ཡིན་ནོ་ཞེས་ལན་འདེབས་པར་མི་བྱེད་པ་དང་། ཞེས་
སོགས་གསུངས་པས་མངོན་བརྗོད་ཀྱི་བག་ཆགས་ཀྱི་དབང་གིས་དེ་ཁོ་ན་ཉིད་
ལ་བློ་ཁ་མ་ཕྱོགས་པའི་སོ་སོའི་སྐྱེ་བོ་རང་འགའ་བའི་རྒྱུད་ཀྱི་སྔོ་སྣང་དབང་ཤེས་
ལྟ་བུར་སྔོན་པོ་ཁོ་རང་གི་ངོས་ནས་གྲུབ་པར་སྣང་བའི་སྣང་བ་ནི་མིང་བརྡས་
ཕར་བཏགས་ཙམ་དུ་ཟད་ཀྱང་། དེ་ལྟར་མ་གོ་བར་སྔོན་པོའི་དོན་ནམ་ངོ་བོར་
གྲུབ་པར་ཞེན་པའི་བློ་ནི་ཆོས་ཀྱི་བདག་འཛིན་ཡིན་གྱི་དབང་ཤེས་སོགས་དེར་
མི་འཐད་པ་དང་། སྔོན་པོར་གྲུབ་པའི་ཆ་དང་ཕྱི་དོན་དུ་གྲུབ་པའི་སྣང་ཆ་གཉིས་
སོ་སོར་འབྱེད་མི་ནུས་པར་གཅིག་ཏུ་སྣང་ཞིང་འཁྲུལ་བའི་རྐྱེན་གྱིས་གནས་
ལུགས་དོན་དམ་པ་རྟོགས་པའི་སྒྲིབ་བྱེད་དུ་གྱུར་པ་ཡིན་ལ། ཐར་འདོད་ཀྱི་
སྐྱེ་བོ་རང་འགའ་བའི་དེ་ཁོ་ཉིད་ཡོངས་སུ་གྲུབ་པ་ནཱམ་རྟོགས་པ་ན་འགོག་རྒྱུའི་
རང་མཚན་དང་འཇོག་རྒྱུའི་རང་ངོས་ནས་གྲུབ་པ་གཉིས་སོ་སོར་འབྱེད་ནུས་
104



རྣམ་རིག་པའི་ལྟ་བ་ལ་དཔྱད་པ།
སོ༑ འོ་ན། སྤྱོད་འཇུག་ལས། བརྟགས་པའི་དངོས་ལ་མ་རེག་པར། །དེ་
ཡི་དངོས་མེད་འཛིན་མ་ཡིན། །ཞེས་གསུངས་པ་ལྟར་ཆོས་གང་ཞིག་ཏུ་དེ་ཁོ་
ན་ཉིད་གཏན་ལ་འབེབ་པར་དགག་བྱ་སྤྱིའི་རྣམ་པ་སྔོན་དུ་མ་ངེས་པར་སྟོང་པ་
ཉིད་ལ་ལྟ་ཉེས་སུ་འགྱུར་བས། ཐོག་མར་རང་རྒྱུད་ཀྱི་ཆོས་བདག་འཛིན་པའི་
བློས་འཛིན་སྟངས་མ་ཤོར་བའི་ངང་ནས་ཇི་ལྟར་སྣང་བའི་དགག་བྱ་སྤྱིའི་འཆར་
ཚུལ་ལེགས་པར་བརྟག་དགོས་ལ། དེ་ལྟར་བརྟགས་པའི་བློ་དེ་ལྷན་སྐྱེས་ཀྱི་
ཆ་ཤས་སོགས་གང་ཡང་མིན་པར་བློ་སྤྱི་ཙམ་པའི་ཆ་ཤས་སུ་འདོད་མོད་ཀྱི་དེ་
ཉིད་ཚད་མ་དང་ཚད་མིན་གྱི་དཔྱད་ཚུལ་དུ་མ་བྱུང་ཞིང་། ཁ་ཅིག་གིས། ཆོས་
བདག་དགག་བྱར་ཚད་མས་ངེས་པས་ཡོངས་གྲུབ་བསྒྲུབ་བྱར་གྲུབ་པ་དང་། དེ་
ལྟ་ན། དེ་ཁོ་ན་ཉིད་གསར་དུ་བསྒྲུབ་མི་དགོས་པར་ཐལ་བས་དགག་བྱ་ངེས་
པའི་བློ་ནི་ཡིད་དཔྱོད་དུ་འཐད་དོ། ཞེས་དང་། འགའ་ཞིག དགག་བྱའི་
གྲུབ་ཚད་ངེས་པའི་བློ་ནི་རྟོག་པ་ཚད་པ་ཡིན་ལ། རྟོག་པ་ཚད་མ་ལ་རྗེས་དཔག་
གིས་ཁྱབ་པར་མ་ངེས་སོ། ཞེས་སྨྲ་བ་དང་། གཞན་དག ཡིད་དཔྱོད་ཀྱིས་
ངོས་ཟིན་པ་ཙམ་གྱིས་ཡིད་བརྟན་དང་དམ་བཅའ་མི་རུང་བས་རྗེས་དཔག་ཚད་
མར་ངེས་སྟེ། མངོན་སུམ་ལ་རྟོག་བཏགས་གཞལ་བའི་ནུས་པ་དབེན་པས་སོ།
འོ་ན། དེ་ལྟའི་རྗེས་དཔག་གི་རྟེན་རྟགས་ཇི་ལྟར་འགོད་ཅེ་ན། བུམ་པ་ཆོས་
ཅན། ཁྱོད་ཁྱོད་འཛིན་པའི་རྟོག་པའི་ཞེན་གཞིར་སྣང་བ་ལྟར་གྲུབ་པ་དགག་
དགོས་ཏེ། སྣང་ཙམ་དུ་གྲུབ་པ་དང་། སྣང་བ་ལྟར་གྲུབ་པ་གང་རུང་དགག་
དགོས་པ་གང་ཞིག སྔ་མ་དགག་མི་ནུས་པའི་ཕྱིར། ཞེས་ལམ་རིམ་བླ་མ་
105



གཟུར་གནས་ཀུནྡྲ་བཞད་པའི་འཛུམ་ཟེར།.
ངག་དབང་ཕུན་ཚོགས་ཀྱིས་དྲིས་ལན་དུ་གསུངས་པ་ལྟར་རིགས་འགྲེས་ཆོག་
གོ་ཞེ་ན། རྟགས་སྦྱོར་དེའི་ཕྱོགས་ཆོས་གྲུབ་ན་བསྒྲུབ་བྱ་གྲུབ་པར་ཐལ་བའི་
གནོད་བྱེད་བརྗོད་པ་འདིར་ཡང་འདྲ་བར་འཇུག་པའི་ཕྱིར། ཞེས་བརྒལ་བར་
བརྟགས་པའི་ལན་ནི་རེ་ཞིག་དཔྱོད་ལྡན་དག་གིས་དཔྱད་བཟོད་དུ་གྱུར་པའོ། སྤྱིར་
གྲུབ་མཐའ་གོང་འོག་མཐུན་པར་གཞུང་ལས་གསུངས་པའི་དགག་བྱའི་གྲུབ་ཚད་
དང་རང་གི་བློ་ངོར་དགག་བྱའི་སྤྱི་འཆར་ཚུལ་གཉིས་ཆ་མཉམ་འཁྲུལ་མེད་
དུ་སྦྱོར་ཤེས་པ་ལ་དགག་བྱའི་གྲུབ་ཚད་ངོས་ཟིན་པར་འཇོག་ཅེས་མཁས་གྲུབ་
དམ་པ་རྣམས་གསུངས་སོ། ། །
༧༽ དེ་རྒྱུད་ལྡན་གྱི་གང་ཟག་ངོས་བཟུང་བ།
རང་གི་མཚན་ཉིད་གྱིས་གྲུབ་པར་འཛིན་པའི་ཆོས་ཀྱི་བདག་འཛིན་ལ་
བག་ཆགས་ཀྱི་དབང་གིས་ངང་གིས་འབྱུང་བའམ་ངམ་ངམ་ཤུགས་ཀྱིས་ཞེན་
པའི་ལྷན་སྐྱེས་དང་། གྲུབ་མཐའ་དང་རིགས་པ་ལྟར་སྣང་གིས་རྒྱུད་བསླད་
པའི་འཐད་འཛིན་གྱི་ཀུན་བཏགས་གཉིས་སུ་གྲངས་ངེས་ཤིང་། དེ་དག་རྒྱུད་
ལྡན་ལ་ཡང་རིམ་བཞིན་གྲུབ་མཐའ་སོགས་ཀྱིས་བློ་མ་བསྒྱུར་པ་དང་བློ་བསྒྱུར་
པའི་གང་ཟག་གཉིས། དང་པོ་ནི། སྐྱེ་བོ་རང་འགའ་བ་རྒྱལ་པོ་དང་བློན་པོ་
སོགས། གཉིས་པ་ནི། ཕྱི་རོལ་པའི་གྲུབ་མཐའ་སྨྲ་བ་དང་། ནང་པའི་གྲུབ་
མཐའ་སྨྲ་པ་གཉིས་སུ་ངེས་ཏེ། དྲང་ངེས་ལེགས་བཤད་སྙིང་པོ་ལས། གཞན་
སྡེ་དང་རང་སྡེ་དོན་སྨྲ་གཉིས་ཀྱི་ལུགས་སོ། ཞེས་ཕྱི་རོལ་པས་གཟུགས་སོགས་
ཆོས་ཀུན་དེ་དེ་ཞེས་པའི་སྒྲ་འཇུག་གཞིར་སྒྲ་རྟོག་གིས་བཏགས་པ་ལ་མ་ལྟོས་
106



རྣམ་རིག་པའི་ལྟ་བ་ལ་དཔྱད་པ།
པར་ཡུལ་གྱི་གནས་ལུགས་ཀྱི་དབང་གིས་གྲུབ་པར་འཐད་ལྡན་དུ་འཛིན་པས་
ཆོས་ཀྱི་བདག་འཛིན་ཀུན་བཏགས་རྒྱུད་ལྡན་དུ་འཇོག་ལ། ཉན་ཐོས་སྡེ་གཉིས་
ཀྱང་ནང་ཤེས་པའི་སྟེང་གི་བག་ཆགས་སད་སྟོབས་ལ་མ་ལྟོས་པར་ཡུལ་གྱི་གནས་
ཚུལ་གྱི་དབང་གིས་ཡོད་པར་དམ་བཅའ་ཞིང་འཐད་པར་བསྒྲུབ་པས་སྔ་མ་ལྟར་
ཀུན་བཏགས་རྒྱུད་ལྡན་དུ་འཐད་དོ། ཆོས་ཀྱི་བདག་འཛིན་ཀུན་བཏགས་དང་
ལྷན་སྐྱེས་གཉིས་ལ་འཐད་པར་འཛིན་མི་འཛིན་གྱི་ཁྱད་པར་ཡོད་ཀྱང་ཆོས་བདག་
ཏུ་འཛིན་ཚུལ་ལ་ཁྱད་པར་མེད་པར་སྔར་བཤད་པས་རྟོགས་ནུས་ལ་དེ་འགོག་
པའི་རིགས་པ་ཡང་གཅིག་གོ །
ཁོ་ན་རེ། སྒྲ་རྟོག་གི་གཞིར་རང་གི་མཚན་ཉིད་ཀྱིས་གྲུབ་པར་རང་རྒྱུད་
པས་ཀྱང་འཐད་པར་འཛིན་པས་ཆོས་ཀྱི་བདག་འཛིན་ཀུན་བཏགས་རྒྱུད་ལྡན་
ལ་ཉན་ཐོས་སྡེ་པ་དང་ཕྱི་རོལ་པ་གཉིས་སུ་མ་ངེས་སོ། ཞེ་ན། སྐྱོན་མེད་དེ།
ངོ་བོ་ཉིད་མེད་པར་སྨྲ་པ་རང་རྒྱུད་པས་ཆོས་རྣམས་སྒྲ་རྟོག་གི་གཞིར་རང་གི་
མཚན་ཉིད་ཀྱིས་གྲུབ་པར་དམ་བཅའ་ཞིང་འཐད་པར་འཛིན་ནའང་། ཆོས་
ཀྱི་བདག་འཛིན་དུ་མ་གྲུབ་པ་ནི་སྒྲ་རྟོག་གི་གཞིར་ཐུན་མོང་མ་ཡིན་པའི་སྡོད་ལུགས་
ཀྱི་ངོས་ནས་གྲུཔར་འཛིན་པའི་འཛིན་པ་མེད་པ་དང་། ཉན་ཐོས་སྡེ་པ་དང་
རང་རྒྱུད་པ་གཉིས་ཀས་སྒྲ་རྟོག་གི་གཞིར་རང་གི་མཚན་ཉིད་ཀྱིས་གྲུབ་པར་འདོད་
པའི་ཚིག་ཙམ་འདྲ་ཡང་ཞེ་འདོད་ཀྱི་འཛིན་ཚུལ་གཏན་མི་འདྲ་བའི་གྲུབ་མཐའི་
ཁྱད་པར་གྱིས་བདེན་འཛིན་ཀུན་བཏགས་རྒྱུད་ལྡན་མ་ཡིན་པར་སྨྲའོ། སྤྱིར་
ཀུན་བཏགས་རང་གི་མཚན་ཉིད་ཀྱིས་མ་གྲུབ་ཅིང་། གཞན་དབང་དང་ཡོངས་
107



གཟུར་གནས་ཀུནྡྲ་བཞད་པའི་འཛུམ་ཟེར།
གྲུབ་རང་གི་མཚན་ཉིད་ཀྱིས་གྲུབ་པར་འདོད་པའི་རྣམ་རིག་པའི་ལུགས་ཀྱི་མཚན་
ཉིད་གསུམ་རང་གི་མཚན་ཉིད་ཀྱིས་གྲུབ་མ་གྲུབ་ཀྱི་ཚུལ་ནི། རང་ཉིད་འཇོག་
པ་ན་རང་ཉིད་གདགས་གཞི་དང་གཙོ་བོར་མིང་བརྡ་ལ་ལྟོས་པའི་སྒོ་ནས་བློ་ཡུལ་
དུ་འཆར་བ་ལས་ཚུགས་ཐུབ་པའི་སྡོད་ལུགས་ཀྱི་རྣམ་པ་གཏོད་དུ་མེད་པ་དག་
ལ་རང་གི་མཚན་ཉིད་ཀྱིས་(ཀུན་བཏགས་དང་དགག་བྱ་ཀུན་བཏགས་གཉིས་སོ་སོར་རང་
གི་མཚན་ཉིད་ཀྱིས་མ་གྲུབ་ཅེས་པའི་རང་མཚན་གཉིས་ལ་ཁྱད་ཆེ་)མ་གྲུབ་པར་བརྗོད་དེ།
གཟུགས་ཀྱི་ཀུན་བཏགས་ལྟ་བུ་གདགས་གཞི་གཟུགས་དང་འཇོག་བྱེད་མིང་བརྡ་
ལ་གཙོ་བོར་(གཙོ་བོ་སྨོས་པའི་དགོས་པ་ནི་ཀུན་བཏགས་ཀྱི་ཆོས་རྣམས་ཐུན་མོང་མིན་པར་
སྡོད་ལུགས་སུ་གྲུབ་པ་མེད་པས་ཡིན་）ལྟོས་པའི་ཚུལ་གྱིས་འཇོག་པས་སོ། གཞན་
དབང་དང་ཡོངས་གྲུབ་མིང་དང་བརྡ་ཙམ་གྱིས་བཞག་པ་མ་ཡིན་པར་ཐུན་མོང་
མིན་པའི་སྡོད་ལུགས་ཀྱི་ངོ་བོར་གྲུབ་ཚུལ་ནི། བུམ་པ་ལྟ་བུ་འཇོག་པར་གཙོ་
བོ་མིང་བརྡ་ལ་མི་ལྟོས་པར་རང་གི་གདགས་གཞི་དང་ཆ་ཤས་ཚོགས་པའི་ཆ་
ཅན་བུམ་པ་དེ་ཉིད་རྒྱུ་རྐྱེན་གྱི་སྡོད་ལུགས་སུ་གྲུབ་པར་བློ་ཡུལ་དུ་འཆར་ཐུབ་
པའི་ཆ་ནས་དང་། ཡོངས་གྲུབ་སྔ་མ་དང་མི་འདྲ་བར་གཙོ་བོར་མཉམ་བཞག་
གི་ངོར་སྤྲོས་བྲལ་མེད་དགག་གི་ངོ་བོར་གནས་ལུགས་སུ་གྲུབ་པའི་ཚུལ་གྱིས་
འཆར་བའམ་ཡོངས་གྲུབ་མཉམ་བཞག་གི་ངོར་གྲུབ་པ་མིང་བརྡ་ལ་མི་ལྟོས་པས་
ཡིན་སྙམ། དེ་ཡང་སྤྱི་དོན་གསལ་བའི་སྒྲོན་མེ་ལས། ཀུན་བཏགས་རང་
གི་མཚན་ཉིད་ཀྱིས་མ་གྲུབ་ཀྱང་གཞན་དང་ཡོངས་གྲུབ་རང་གི་མཚན་ཉིད་ཀྱིས་
གྲུབ་པ་ཡིན་ཏེ། མིང་དང་བརྡ་ཙམ་གྱིས་བཞག་པ་མ་ཡིན་པར་ཡུལ་རང་གི་
108



རྣམ་རིག་པའི་ལྟ་བ་ལ་དཔྱད་པ།
ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ་པའི་ཕྱིར། ཞེས་གསུངས་
པ་ལྟ་བུས་མཚན་ཉིད་གསུམ་གྱི་ཡིན་ཚུལ་ལ་གོ་བ་བཙལ་བར་བྱ་ཞིང་། མདོར་
ན༑ ཆོས་རྣམས་རང་གི་མཚན་ཉིད་ཀྱིས་གྲུབ་མ་གྲུབ་རང་ཉིད་བློ་ཡུལ་དུ་འཆར་
བ་གཙོ་བོར་མིང་བརྡ་ལ་ལྟོས་མི་ལྟོས་ཀྱིས་བཞག་ན་དོན་དུ་གནས་སམ་སྙམ་
ཡང་། ཀུན་བཏགས་མིང་བརྡས་འཇོག་ཚུལ་ལ་ཞིབ་ཏུ་བསམ་ཚེ་བློ་ངོར་ངེས་
པ་གསལ་རྙེད་ཤིན་ཏུ་དཀའ་ཡང་དཔྱད་སོན་ཙམ་དུ་ཞར་ལ་ཐལ་ལོ། །
༨༽ དོན་དམ་དཔྱོད་བྱེད་ཀྱི་རིགས་པ་ལ་དཔྱད་པ།
དེ་ལ་འདིར་མདོ་སྡེ་དགོངས་འགྲེལ་ལས་གཞན་དབང་ཀུན་བཏགས་ཀྱིས་
སྟོང་པར་སྒྲུབ་པའི་རིགས་པ་དངོས་སུ་མ་གསུངས་མོད། བྱང་ས་དང་བསྡུ་
བ་སོགས་ལས་དོན་དམ་དཔྱོད་བྱེད་ཀྱི་རིགས་པའི་རྣམ་གྲངས་དུ་མའི་སྒོ་ནས་
ཆོས་ཉིད་གཏན་ལ་འབེབ་པ་ནི། བྱང་ས་པི་ཏ༌ནོལས། གལ་ཏེ་ཆོས་གང་དག་
དང་། དངོས་པོ་གང་ལ་བརྗོད་པ་འཇུག་པ་བཞིན་དུ་ཆོས་དེ་དག་དང་དངོས་
པོ་དེ་དེའི་བདག་ཉིད་དུ་འགྱུར་ན་ནི། ཞེས་སོགས་དང་། རྣམ་པར་གཏན་
ལ་དབབ་པ་བསྡུ་བ་(ལེགས་བཤད་འོད་དཀར་ཕྲེང་བ་དེབ་ཕྲེང་གསུམ་པའི་༢༥༨)ལས།
ཆོས་དེ་དག་གི་ངོ་བོ་ཉིད་གང་ཡིན་པར་བརྗོད་པར་བྱ་ཞེ་ན། ཞེས་སོགས་ཀྱི་
དོན་དམ་དཔྱོད་བྱེད་ཀྱི་རིགས་པ་བསྟན་ཏེ། ལྟོ་ལྡིར་བ་ཆོས་ཅན། ཁྱོད་ལ་
མིང་མི་འདྲ་བ་དུ་མ་ཡོད་པ་ལྟར་ཁྱོད་ཀྱང་དུ་མར་ཐལ། ཁྱོད་མིང་དུ་མ་འཇུག་
པའི་འཇུག་གཞིར་རང་གི་མཚན་ཉིད་ཀྱིས་གྲུབ་པའི་ཕྱིར། ཞེས་དང་། རང་
རྒྱུད་ཀྱི་རྟགས་སྦྱོར་ནི། ལྟོ་ལྡིར་བ་ཆོས་ཅན། ཁྱོད་མིང་དུ་མ་འཇུག་པའི་
109



གཟུར་གནས་ཀུནྡྲ་བཞད་པའི་འཛུམ་ཟེར།
འཇུག་གཞིར་རང་གི་མཚན་ཉིད་ཀྱིས་མ་གྲུབ་སྟེ། ཁྱོད་ལ་མིང་མི་འདྲ་བ་དུ་
མ་ཡོད་པ་ལྟར་ཁྱོད་དུ་མར་མ་གྲུབ་པའི་ཕྱིར། ཞེས་སྦྱོར་བར་བྱ་ལ། རིགས་
པ་འདི་ཉིད་རྟོག་པ་ལ་ཁ་སྤོ་ཚུལ་ནི། ལྟོ་ལྡིར་བ་ཆོས་ཅན། ཁྱོད་འཛིན་རྟོག་
པ་དུ་མ་ཡོད་པ་ལྟར་ཁྱོད་ཀྱང་དུ་མར་ཡོད་པར་ཐལ། ཁྱོད་རྟོག་པ་དུ་མའི་ཞེན་
གཞིར་རང་གི་མཚན་ཉིད་ཀྱིས་གྲུབ་པའི་ཕྱིར། ཞེས་པ་ལྟར་མིང་རྟོག་ཁ་སྤོ་
བའི་ཚུལ་རིགས་འགྲེས་ཤེས་པར་བྱ་ལ། འདི་དག་ལ་མཁས་པའི་འགྲེལ་ཚུལ་
ཕལ་ཆེར་མི་མཐུན་པ་མི་མངའ་བས་དེ་ཙམ་གྱིས་འཐུས་པར་བྱ་བའོ། །
ཚད་མའི་བསྟན་བཅོས་རྣམ་འགྲེལ་ངེས་ལས་གསུངས་པའི་དོན་དམ་
དཔྱོད་བྱེད་ཀྱི་རིགས་པའི་གཙོ་བོ་ལྷན་ཅིག་དམིགས་ངེས་ཀྱི་རྟགས་ཀྱི་སྐོར་ལ་
དཔྱད་གཞི་ཆེ་བ་དག་གནད་བསྡུས་ཀྱིས་མདོ་ཙམ་བརྗོད་པར་བྱ། དེ་ཡང་ཚད་
མ་རྣམ་འགྲེལ་ལས། ངེས་པར་བློ་དང་ལྷན་ཅིག་ཏུ། །ཅིག་ཅར་དུ་ནི་མྱོང་
གྱུར་པ། །ཡུལ་ནི་དེ་ལས་གཞན་ཉིད་དུ། །རྣམ་གང་གིས་ནི་འགྲུབ་པར་
འགྱུར། །ཞེས་དང་། རྣམ་ངེས་ལས། ལྷན་ཅིག་དམིགས་པ་ངེས་པའི་ཕྱིར། །སྔོ་
དང་དེ་བློ་གཞན་མ་ཡིན། །ཞེས་སོགས་ཀྱིས་ལྷན་ཅིག་དམིགས་ངེས་ཀྱི་རྟགས་
གསལ་བར་བསྟན། ལྷན་ཅིག་དམིགས་ངེས་ཀྱི་རྟགས་ཀྱིས་གཟུང་འཛིན་གཉིས་
སྟོང་དུ་སྒྲུབ་པའི་ཤེས་འདོད་ཆོས་ཅན་ལ་སྔོན་པོར་སྣང་བ་དང་སྔོན་པོའི་རྣམ་
པ་སོགས་མི་རིགས་པར་སྡེ་བདུན་གྱི་རྒྱན་སོགས་ལས་ལུང་རིགས་ཀྱིས་གསལ་
བར་མཛད་པས་རེ་ཞིག་བཞག་གོ། འོ་ན། སྔོན་པོ་དང་དེ་འཛིན་གྱི་བློ། སྔོན་
པོ་དང་དེ་འཛིན་ཚད་མ། སྔོན་པོ་དང་དེ་འཛིན་དབང་མངོན། སྔོན་པོ་དང་
110



རྣམ་རིག་པའི་ལྟ་བ་ལ་དཔྱད་པ།
དེ་འཛིན་མངོན་སུམ། སྔོན་པོ་དང་དེ་འཛིན་རྟོག་པ་སོགས་ལྷན་ཅིག་དམིགས་
ངེས་ཀྱི་རྟགས་ཀྱིས་གཟུང་འཛིན་གཉིས་སྟོང་དུ་སྒྲུབ་པའི་ཆོས་ཅན་དུ་འཇོག་
གམ་ཞེ་ན། སྔ་མ་མི་རིགས་པར་མཐའ་དཔྱོད་ཡང་གསལ་སྒྲོན་མེར་གསུངས་
ཤིང་། མི་རིགས་པའི་ཚུལ་ཡང་དགའ་ལྡན་ཁྲི་ཐོག་གོ་ལྔ་པ་མི་ཉག་ཡེ་ཤེས་
རྒྱ་མཚོའི་དྲིས་ལན་ས་ལས། དེ་འཛིན་གྱི་བློ་ལ་རྟོག་པ་ཡོད་པའི་ཕྱིར། ཞེས་
གསུངས་ནའང་། དེ་ཙམ་གྱིས་མི་འཐུས་པ་ནི་སྔོན་འཛིན་གྱི་ཚད་མ་ལ་རྟོག་
པ་ཡོད་པས་སྔོན་པོ་དང་དེ་འཛིན་ཚད་མ་དེའི་ཤེས་འདོད་ཆོས་ཅན་དུ་འདོད་
དཀའ་འོ་ཞེས་འགའ་ཞིག་བརྒལ་ཞིང་བརྟགས་པ་ལའང་། རྣམ་རིག་པའི་ལུགས་
འདིར་སྔོན་པོ་དང་སྔོན་འཛིན་ཚད་མ་རྫས་ཐ་དད་ཀྱིས་སྟོང་པར་གྲུབ་མ་གྲུབ་
ཅེས་པའི་སྔོན་འཛིན་ཚད་མ་ནི་སྔོན་པོ་དང་བདག་ཉིད་གཅིག་ཏུ་གྲུབ་པའམ་ཉེར་
ལེན་བག་ཆགས་གཅིག་སད་སྟོབས་ཀྱིས་ཡུལ་སྔོན་པོ་དང་འབྲལ་མི་རུང་ལྷན་
ཅིག་ཏུ་གནས་པའི་ཡུལ་ཅན་ཞིག་ལ་སྐབས་ཐོབ་ཀྱིས་གོ་དགོས་པས་སྐྱོན་མེད་
སྙམ། ཁོ་ན་རེ། སྔོན་པོ་དང་སྔོན་འཛིན་གྱི་བློ། དེ་འདྲའི་ཤེས་འདོད་ཆོས་
ཅན་དུ་རུང་བར་གྲུབ་སྟེ། རྣམ་ངེས་ཊིཀ་ཆེན་ལས། སྔོན་པོ་དང་སྔོན་
སྣང་ཤེས་པ་ཆོས་ཅན། ལྷན་ཅིག་དམིགས་པར་ངེས་པར་འགྲུབ་སྟེ། དེ་ལྟར་
མིན་པ་ལ་སྔར་བཤད་པའི་ཉེས་པ་དེ་དག་ཏུ་འགྱུར་བ་དེའི་ཕྱིར། ཞེས་དང་།
འགྲེལ་པ་དོན་གསལ་ལས། སྔོན་པོ་དང་སྔོན་འཛིན་གྱི་བློ་དག་ལྷན་ཅིག་
དམིགས་པ་ངེས་པའི་ཕྱིར། ཞེས་པའི་ཤེས་བྱེད་ཀྱིས་སྔོན་པོ་དང་དེ་འཛིན་
གྱི་བློ་ལྷན་ཅིག་དམིགས་ངེས་མ་ཡིན་པའི་སྒྲུབ་བྱེད་ཡང་དག་རྙེད་དཀའ་བས་
111



གཟུར་གནས་ཀུནྡ་བཞད་པའི་འཛུམ་ཟེར།
དེ་འདྲའི་ཤེས་འདོད་ཆོས་ཅན་དུ་ཁས་ལེན་དགོས་སོ། ཞེ་ན། སྐྱོན་མེད་པ་
ནི༑ སྔོན་པོ་དང་འབྲལ་མི་རུང་བདག་ཉིད་གཅིག་པའི་ཚད་མ་ལ་དགོངས་
པར་ལྷན་ཅིག་དམིགས་ངེས་ཀྱི་གོ་དོན་ལས་ཤེས་ནུས་སོ། དེས་ན། སྔོན་པོ་
གཟུང་ཡུལ་དུ་བྱེད་པའི་རྟོག་མེད་ཀྱི་ཤེས་པའམ་མངོན་སུམ་ཡིན་ཙམ་གྱིས་སྔོན་
པོ་དང་ལྷན་ཅིག་དམིགས་ངེས་སུ་གྲུབ་པའི་ངེས་པ་མི་སྣང་ལ། སྔོན་པོ་འཛིན་
པའི་བློ་སྔོན་པོ་དང་ལྷན་ཅིག་དམིགས་ངེས་སུ་མ་གྲུབ་པས་རྒྱུ་མཚན་ཡང་དྲིས་
ལན་དུ་གསུངས་ཟིན་པ་ལྟར་དང་། རྣམ་རིག་པའི་གཞུང་རྣམས་སུ་ཡང་རྟོག་
མེད་དབང་ཤེས་ལ་ལྟོས་པའི་ལྟ་བ་”ཞེས་ཡང་ཡང་འབྱུང་བས་སྔོན་འཛིན་རྟོག་
པ་སྔོན་པོའི་གཞན་དབང་དུ་འོང་དོན་མེད་དོ། ལྷན་ཅིག་དམིགས་ངེས་ཀྱི་རྟགས་
ཀྱིས་གཟུང་འཛིན་གཉིས་སྟོང་དུ་སྒྲུབ་པའི་ཤེས་འདོད་ཆོས་ཅན་དུ་སོང་ཚུལ་
དང་འཇོག་ཚུལ་ཇི་སྐད་བཤད་པ་འདིས་སྔོན་པོ་དང་སྔོན་འཛིན་ཚད་མ་ལྟ་བུ་
དེའི་ཤེས་འདོད་ཆོས་ཅན་སྐྱོན་མེད་དུ་ཁོ་བོས་སྨྲ་ཡང་། སྡེ་བདུན་གྱི་རྒྱན་ལས།
དེའི་ཕྱིར་སྔོན་འཛིན་མིག་ཤེས་དང་རྫས་གཞན་མ་ཡིན་པར་སྒྲུབ་པའི་ལྷན་ཅིག་
དམིགས་ངེས་ཀྱི་རྟགས་ཀྱི་ཆོས་ཅན་དུ་སྔོན་པོ་ཉིད་བཟུང་བར་བྱ་བ་ཡིན་ནོ། ཞེས་
པའི་རྗེས་སུ་འབྲངས་ནས་སྔོན་པོ་དང་དེ་འཛིན་ཚད་མ་སོགས་ཤེས་འདོད་ཆོས་
ཅན་དུ་མི་རིགས་པར་འཛིན་ཀྱང་། རྣམ་ངེས་ཊིཀ་ཆེན་”ལས། སྔོན་པོ་
ཆོས་ཅན། ཁྱོད་དང་ཁྱོད་འཛིན་དབང་པོའི་མངོན་སུམ་རྫས་གཞན་མ་ཡིན་
ཏེ༑ ཁྱོད་དང་དེ་ལྷན་ཅིག་དམིགས་པ་ངེས་པའི་ཕྱིར། ཞེས་གསུངས་པའི་
རྟགས་གྱི་སྦྱོར་བ་འདི་ལྟ་བུའི་ཆོས་ཅན་དུ་སྔོན་པོ་ཉིད་གཟུང་དགོས་པའི་དོན་
112



རྣམ་རིག་པའི་ལྟ་བ་ལ་དཔྱད་པ།
ཡིན་པར་གོང་འོག་ལ་བལྟས་ཙམ་གྱིས་ཤེས་པའི་ཕྱིར་རོ། །
གཞན་ཡང་། རྗེས་འབྲང་འགའ་ཞིག འདུས་བྱས་ཐམས་ཅད་ལ་
ཁྱོད་དང་ཁྱོད་འཛིན་པའི་ཚད་མ་རྫས་གཞན་གྱིས་སྟོང་པ་དང་། འདུས་མ་
བྱས་ལ་ཁྱོད་དང་ཁྱོད་འཛིན་པའི་ཚད་མ་བདག་ཉིད་ཐ་དད་ཀྱིས་སྟོང་པ་ལ་
ཡོངས་གྲུབ་ཀྱིས་ཁྱབ་པར་དམ་བཅའ་བ་ཅུང་རྩིང་བར་མངོན་ཏེ། ཅིའི་ཕྱིར་
ཞེ་ན། མི་རྟག་པ་དང་དེ་འཛིན་ཚད་མ་རྫས་གཅིག་གམ་བདག་ཉིད་གཅིག་ཏུ་
ཉན་ཐོས་སྡེ་བས་རྟོགས་པའི་གནད་ཀྱིས་ལོག་ཕྱོགས་རྫས་ཐ་དད་ཀྱིས་སྟོང་བ་
ཡོངས་གྲུབ་ཏུ་དཀའ་འོ། （གཞན་དུ་ན་ནམ་མཁའ་དང་ནམ་མཁའ་འཛིན་པའི་ཚད་མ་
རྫས་ཐ་དད་ཀྱིས་སྟོང་པ་ཆོས་ཉིད་དུ་མི་འཐད་པའི་རྒྱུ་མཚན་བརྗོད་དུ་མེད་)དེའི་ཕྱིར་ནམ་
མཁའ་དང་དེ་འཛིན་ཚད་མ་རྫས་ཐ་དད་ཀྱིས་སྟོང་ཞེས་པའི་རྫས་ནི་དོན་བྱེད་
ནུས་པ་དང་། མི་རྟག་པ་དང་དེ་འཛིན་ཚད་མ་རྫས་ཐ་དད་ཀྱིས་སྟོང་པ་ཞེས་
པའི་རྫས་ཁྱབ་བྱ་ཁྱབ་བྱེད་ལ་གོ་བ་དང་། སྔོན་པོ་དང་དེ་འཛིན་ཚད་མ་རྫས་
ཐ་དད་ཀྱིས་སྟོང་པའི་རྫས་དེ་ཉེར་ལེན་བག་ཆགས་ལ་བརྗོད་པ་སོགས་ཡུལ་ཤེས་
རྫས་གཅིག་དང་ཐ་དད་དཔྱོད་པའི་རྫས་ཀྱི་ཐ་སྙད་ནི་སྐབས་ཀྱི་འཇུག་ཚུལ་དང་
རྒོལ་བའི་གོ་ཚུལ་གྱི་དབང་གིས་དོན་དུ་མར་འགྱུར་བ་ཡང་ཤེས་པར་བྱའོ། དེས་
ན༑ སྤྱིར་འདུས་མ་བྱས་ཀྱི་ཆོས་དང་སྤྱི་བྱེའི་འབྲེལ་བ་གྲུབ་པའི་འདུས་བྱས་
ཀྱི་ཡུལ་ཡུལ་ཅན་ལ་ཁྱོད་དང་ཁྱོད་འཛིན་པའི་ཚད་མ་བདག་ཉིད་ཐ་དད་པའི་
རྒྱང་ཆད་ཀྱི་སྟོང་པ་ཡོངས་གྲུབ་ཏུ་རྗེ་ཡབ་སྲས་ཀྱི་(དྲང་ངེས་དང་སྡེ་བདུན་)གྱི་
གསུངས་ཟིན་དང་ཤིན་ཏུ་མཐུན་ཞིང་ཉན་ཐོས་སྡེ་བས་གྲུབ་ཟིན་པའི་སྐྱོན་ཡང་
113



གཟུར་གནས་ཀུནྡ་བཞད་པའི་འཛུམ་ཟེར། །
མི་འཇུག་མོད། འགའ་ཞིག་གིས། འདུས་མ་བྱས་ལ་ཁྱོད་དང་ཁྱོད་འཛིན་
པའི་ཚད་མ་བདག་ཉིད་ཐ་དད་ཀྱིས་སྟོང་པར་སྦྱོར་དགོས་ཚུལ་གསུངས་ཀྱང་
སྔ་མ་ལེགས་སམ་སྙམ། འོ་ན། མི་རྟག་པ་དང་བདག་ཉིད་གཅིག་ཏུ་གྲུབ་པའི་
ཚད་མ་དེ་མངོན་རྗེས་གང་ལ་བྱ་ཞེ་ན། བློ་གསལ་དགའ་བསྐྱེད་སྙིང་ནོར༌ལས།
གཟུགས་འཛིན་ཚད་མའི་བག་ཆགས་སད་སྟོབས་ཀྱིས་གཟུགས་གྲུབ་པ་ན། དེའི་
ཆོས་ཉིད་ཀྱང་དེའི་སྟོབས་ཀྱིས་གྲུབ་པ་ཡིན་ཏེ། དཔེར་ན། སོ་སྐྱེས་ལྷས་སྦྱིན་
ལྟ་བུས་ཡུལ་གཟུགས་འཛིན་པའི་བྱ་བ་བྱེད་པའི་ཚེ། སྔར་གྱི་གཟུགས་འཛིན་
ཚད་མས་བཞག་པའི་བག་ཆགས་སད་པས། དེའི་རྒྱུད་ཀྱི་མིག་གི་རྣམ་པར་
ཤེས་པ་དེ་རང་ཡུལ་དུ་གྱུར་པའི་གཟུགས་དེའི་རྣམ་ཅན་དུ་བསྐྱེད་ལ། དེ་དང་
དུས་མཉམ་དུ་ཁྱད་གཞི་གཟུགས་གྲུབ་པ་ཉིད་ཀྱིས་དེའི་ཁྱད་ཆོས་སུ་གྱུར་པའི་
ཆོས་ཉིད་དང་སྐྱེ་བ་དང་འཇིག་པ་སོགས་དེ་དང་འབྲལ་མི་རུང་བའི་ཚུལ་གྱིས་
གྲུབ་པ་བཞིན་ཡིན་པའི་ཕྱིར། ཞེས་དང་། ཡང་དེ་ཉིད་ལས། དེ་ལྟར་
སྟོང་ཉིད་འཛིན་པའི་ཚད་མ་ཇི་ལྟར་སྦྱར་བ་བཞིན་གང་ཟག་གི་བདག་མེད་དང་
ཕྲ་བའི་མི་རྟག་པ་ལ་སོགས་པའི་ཆོས་འགའ་ཞིག་ལ་ཡང་དེ་འདྲ་སྦྱར་དགོས་
སོ༑ ཞེས་སྟོང་གཞིའམ་ཁྱད་གཞི་གཟུགས་ལྟ་བུའི་ཆོས་ཉིད་དང་མི་རྟག་པ་
སོགས་ཁྱད་གཞི་གཟུགས་འཛིན་ཚད་མའི་བདག་ཉིད་དུ་གྲུབ་པས་སྟོང་ཉིད་ཀྱི་
ཡུལ་ཅན་གཞན་དབང་གིས་སྟོང་ཉིད་རྟོགས་པའི་ངེས་པ་མི་སྣང་བར་གསུངས་
མོད། གཟུགས་ཀྱི་སྟོང་ཉིད་དང་དེ་འཛིན་ཚད་མ་བདག་ཉིད་ཐ་དད་པའི་རྒྱང་
ཆད་ཀྱིས་སྟོང་པར་སྒྲུབ་པ་ལ་ལྷན་ཅིག་དམིགས་ངེས་ཀྱི་རྟགས་དོན་མ་གྲུབ་པར་
---
-
114



རྣམ་རིག་པའི་ལྟ་བ་ལ་དཔྱད་པ།
འགྱུར་ཞིང་། དེ་སྒྲུབ་ཀྱི་རྟགས་གཞན་ཡང་མེད་པའི་ཕྱིར་ཞེས་དཔྱད་པ་ལ་
ཇི་ལྟར་ལན་གདབ་པར་བློ་གྲོས་ཅན་རྣམས་ཀྱིས་བརྟགས་གཞིགས་འཚལ་ལོ། །
ད་དུང་ལྷན་ཅིག་དམིགས་ངེས་ཀྱི་རྟགས་ཀྱིས་གཟུགས་དང་གཟུགས་
འཛིན་རྣམ་མཁྱེན་རྫས་གཞན་གྱིས་སྟོང་པར་སྒྲུབ་པ་ལ་དེ་སྒྲུབ་ཀྱི་ཕྱོགས་ཆོས་
མ་གྲུབ་པའི་ལུང་རིགས་གཞན་དག་དང་། གཟུགས་དང་གཟུགས་འཛིན་རྣམ་
མཁྱེན་རྫས་གཞན་གྱིས་སྟོང་པ་ཡོངས་གྲུབ་དང་། སྔོན་པོ་དང་དེ་འཛིན་སངས་
རྒྱས་འཕགས་པའི་མིག་ཤེས་ལྷན་ཅིག་དམིགས་ངེས་སུ་ཕར་ཕྱིན་མཐའ་དཔྱོད་
ཡང་གསལ་སྒྲོན་མེར་གསུངས་པ་°་དང་ཇི་ལྟར་མི་འགལ་ཞེ་ན། དེ་ཡང་
འདི་ལྟར་སྔ་ཕྱི་མི་མཐུན་པའི་གནད་ཀྱི་གཙོ་བོ་ལྷན་ཅིག་དམིགས་ངེས་ཀྱི་ངེས་
པ་ཁྱབ་པའི་དོན་དུ་འགྲེལ་པ་མི་འདྲ་བའི་དབང་གིས་ཡིན་ཏེ། སྔོན་པོ་དང་སྔོན་
འཛིན་མངོན་སུམ་ལྟ་བུར་དཔེར་མཚོན་ན། སྔོན་འཛིན་མངོན་སུམ་གྱིས་སྔོན་
པོ་དམིགས་པ་ན་དེ་ཡི་སྟེང་དུ་སྔོན་འཛིན་རང་ཉིད་དམིགས་བྱེད་ཀྱི་བློ་དང་རྫས་
གཅིག་ཏུ་ཡོད་པས་ཁྱབ་ཅིང་། རང་གིས་སྔོན་འཛིན་དམིགས་པའི་དུས་ན་སྔོན་
འཛིན་མངོན་སུམ་ངེས་པར་རང་རིག་དེ་དང་གྲུབ་བདེ་རྫས་གཅིག་ཏུ་ཡོད་པའི་
ཁྱབ་དོན་འགྲེལ་ཚུལ་ལ་གཟུགས་དང་དེ་འཛིན་རྣམ་མཁྱེན་རྫས་གཞན་གྱིས་
སྟོང་པར་འཐད་མོད། འགའ་ཞིག་ན་རེ། གཟུགས་འཛིན་རྣམ་མཁྱེན་གཟུགས་
ཀྱི་གཞན་དབང་དང་། གཟུགས་ཚད་མས་གྲུབ་པའི་གང་ཟག་ལ་གཟུགས་འཛིན་
རྣམ་མཁྱེན་ཚད་མས་གྲུབ་པའི་ཁྱབ་པར་བཞག་ནས་དེ་འདྲའི་སྟོང་པ་ཆོས་ཉིད་
ཏུ་གཏན་ལ་འབེབས་ཀྱང་། གཟུགས་མི་རྟག་པ་གཟུགས་ཀྱི་གཞན་དབང་དུ་
115



གཟུར་གནས་ཀུནྡ་བཞད་པའི་འཛུམ་ཟེར།
མ་གྲུབ་པར་ཨུཏྤལར་གསུང་ཚུལ་གྱིས་སྔ་ཕྱི་རྟགས་མཚུངས་སུ་སྒྲུབ་ཆོག་པའི་
ཕྱིར། ཞེ་ན། སྐྱོན་མེད་དེ། སྤྱིར་གཟུགས་ཀྱི་སྟེང་དུ་ཡུལ་དང་ཡུལ་ཅན་གྱི་
གཞན་དབང་གཉིས་ལས་གཟུགས་མི་རྟག་པ་གཟུགས་ཀྱི་ཡུལ་ཅན་གཞན་དབང་
ཡིན་པའི་དོགས་པ་མེད་ལ། གཟུགས་མི་རྟག་པ་གཟུགས་དང་ལྡོག་པ་ཐ་དད་
དུ་གྲུབ་པས་ཡུལ་གྱི་གཞན་དབང་དུ་ཡང་མ་གྲུབ་པས་སྔ་མ་དང་མི་མཚུངས་
ཞེས་གཞན་དག་སྨྲའོ། ཁོ་བོས་ནི་གཟུགས་ཀྱི་གཞན་དབང་དང་གཟུགས་འཛིན་
དབང་མངོན་གྱི་གཞན་དབང་དོན་གཅིག་པ་དང་དེ་དག་གི་ཆོས་ཉིད་རྣམ་གྲངས་
པར་དམ་བཅའ་བ་ལ་ཚད་མས་བསལ་བ་མེད་པར་སྙམ། དེ་དག་གི་གཞན་
དབང་གོ་དོན་གཅིག་པར་རྒོལ་བའི་ཕྱོགས་སྔ་མར་བརྟགས་གཞི་འདི་འདྲི་བར་
བྱ་སྟེ། རྣམ་མཁྱེན་དང་དེ་འཛིན་ཚད་མ་བདག་ཉིད་ཐ་དད་པའི་རྒྱང་ཆད་ཀྱིས་
སྟོང་པ་ཡོངས་གྲུབ་ཏུ་འདོད་དམ་མི་འདོད། དང་པོ་ལྟར་ན། དེ་དག་བག་
ཆགས་སད་སྟོབས་ཀྱིས་གྲུབ་ཚུལ་དང་། བྱེ་བྲག་མཚན་གཞིའི་སྟེང་ནས་ངེས་
ཚུལ་གསལ་པོར་བཤད་དགོས་ཤིང་། ཚད་མའི་དེ་ཉིད་བསྡུས་པའི་འགྲེལ་
པ་ལས་ཀྱང་། རྣམ་པར་ཤེས་པ་ཉེ་བར་འགོད་དོ། །རྣམ་པར་ཤེས་པ་
དེ་ཡང་དེ་ཁོ་ན་ཉིད་མ་རྟོགས་པ་རྣམས་ལ་སེམས་ཅན་རེ་རེའི་རྒྱུད་ཐ་དད་པའི་
ཕྱིར་མཐའ་མེད་པ་དང་མ་དག་པ་ཡིན་ལ། སྒྲིབ་པ་སྤངས་པ་རྣམས་ཀྱི་ནི་དག་
པ་དང་སྐད་ཅིག་རེ་རེ་ལ་ཐ་དད་པར་སྲོག་ཆགས་ཐམས་ཅད་ལ་སྐྱེ་བ་ཡིན་གྱི།
ཇི་ལྟར་གསང་བ་སྨྲ་བ་ལྟར་མི་འགྱུར་བར་གཅིག་ཉིད་ནི་མ་ཡིན་ནོ། ཞེས་བྱ་
བ་ནི་སངས་རྒྱས་པའི་རྣམ་པར་ཤེས་པ་སྨྲ་བ་རྣམས་ཀྱི་ལུགས་སོ། ཞེས་གསུངས་
116



རྣམ་རིག་པའི་ལྟ་བ་ལ་དཔྱད་པ།
པ་དང་མི་འགལ་ལམ། ཕྱི་མ་ལྟར་ན། ཆོས་ཉིད་ཡོངས་གྲུབ་ནམ་མཁའ་
དང་དཔེ་དོན་མཐུན་པར་མདོ་བསྟན་བཅོས་སུ་གསུངས་པ་ལ་རྒྱབ་ཀྱིས་ཕྱོགས་
པར་འགྱུར་རོ། རྣམ་འགྲེལ་ཀྱི་དཀའ་འགྲེལ་དགོངས་པ་རབ་གསལ་“ལས།
སྔོན་པོ་དང་སྔོན་པོ་མི་རྟག་པ་གཉིས་ཕན་ཚུན་ཐ་དད་འབྲལ་མི་རུང་ངོ་བོ་གཅིག་
ཡིན་ཀྱང་ལྷན་ཅིག་དམིགས་ངེས་མ་ཡིན་པའི་ཕྱིར། ཕྱི་མ་དེར་ཐལ། སྔོན་
པོ་དམིགས་བྱེད་ཀྱི་ཚད་མ་དང་སྔོན་པོའི་མི་རྟག་པ་དམིགས་བྱེད་ཀྱི་ཚད་མ་
གཉིས་གྲུབ་བདེ་རྫས་གཅིག་མ་ཡིན་པའི་ཕྱིར། ཞེས་གསུངས། དེ་འདྲའི་
ཚད་མ་དག་གིས་རང་ཡུལ་རྟོགས་ཚེ་གྲུབ་བདེ་རྫས་གཅིག་ཏུ་མི་རུང་བ་ལྟར་
སྣང་ཡང་། སྔོན་པོའི་མི་རྟག་པ་སྔོན་པོ་དང་ལྷན་ཅིག་འབྲལ་མི་རུང་བའི་ཤེས་
པའི་བདག་ཉིད་དུ་གྲུབ་ཚུལ་《བློ་གསལ་དགའ་བསྐྱེད་》ལ་གྲུབ་བདེ་རྫས་གཅིག་ཏུ་
མ་གྲུབ་པར་འཇོག་དཀའ་བས་གཞུང་དོན་གསལ་པོར་འཚོལ་བར་བྱའོ། ད་
དུང་དེ་ཉིད་ལས། ལྷན་ཅིག་དམིགས་ངེས་ཀྱི་མཚན་ཉིད་གསུམ་པ་(ཁ་ཅིག་
གི་འདོད་པའི་མཚན་ཉིད་)འགོག་ཚུལ་གྱིས་གྲུབ་བདེ་རྫས་གཅིག་པའི་རྫས་དེ་ཉེར་
ལེན་བག་ཆགས་ལ་འཇོག་པ་ལྟ་བུར་གོ། དེ་ལྟར་ན་ལྷན་ཅིག་དམིགས་ངེས་
ཀྱི་རྟགས་ཀྱིས་ཕྱོགས་ཆོས་གྲུབ་ཙམ་གྱིས་བསྒྲུབ་བྱ་རྟོགས་པར་ཐལ་བས་ཕྱིར་
སྙམ་སྟེ། གོང་འོག་གི་ཚིག་དོན་གྱི་དགོངས་པ་གང་ཡིན་པ་དཔྱད་པར་ཞུའོ། །
གཞན་ཡང་འགའ་ཞིག་གིས། ལྷན་ཅིག་དམིགས་ངེས་ཀྱི་རྟགས་ཀྱིས་
སྔོན་པོ་དང་དེ་འཛིན་ཚད་མ་རྫས་གཞན་གྱིས་སྟོང་པ་སྟོང་ཉིད་དུ་སྒྲུབ་པ་མི་འཐད་
དེ༑ དེའི་བསྒྲུབ་བྱ་མ་ཡིན་དགག་ཡིན་པའི་ཕྱིར་ཏེ། རང་ཞེས་བརྗོད་པའི་
117



གཟུར་གནས་ཀུན་བཞད་པའི་འཛུམ་ཟེར།
སྒྲས་རང་གི་དགག་བྱ་བཀག་ཤུལ་དུ་ཆོས་གཞན་རྫས་གཅིག་ཤུགས་ལ་འཕེན་
པའི་ཕྱིར། ཞེས་སོགས་ཀྱིས་བརྒལ་ཞིང་བརྟགས་པ་ལ། ཁོ་ན་རེ། སྔོན་པོ་
དང་སྔོན་འཛིན་ཚད་མ་རྫས་གཞན་གྱིས་སྟོང་པར་སྒྲུབ་པའི་བསྒྲུབ་བྱའི་ཆོས་
ལ་རྫས་གཅིག་དང་རྫས་ཐ་དད་ཀྱིས་སྟོང་པ་གཉིས་ཀ་འཐད་ཅིང་། དེའི་བསྒྲུབ་
བྱ་ལ་སྔོན་པོ་དང་དེ་འཛིན་ཚད་མ་རྫས་གཅིག་འོངས་ནའང་། སྔོན་པོ་དང་
དེ་འཛིན་ཚད་མ་རྫས་གཅིག་པ་དང་རྫས་ཐ་དད་ཀྱིས་སྟོང་པ་ཞེས་སྒྲས་ཐ་དད་
ཙམ་བརྗོད་ཀྱང་བློ་ཡུལ་དུ་རྫས་ཐ་དད་བཀག་ཙམ་གྱིས་སྟོང་པ་ཞིག་འཆར་བས་
མ་ཡིན་དགག་ཏུ་ཐལ་བའི་སྐྱོན་མེད་དོ། ཞེས་ཟེར། དེ་ལྟ་ན། རྣམ་ངེས་
ཊིཀ་ཆེན་”“ལས། སྔོན་པོ་དེ་སྔོ་སྣང་དབང་ཤེས་དང་རྫས་ཐ་དད་རྣམ་པར་
བཅད་ཙམ་གྱིས་མེད་པར་དགག་པ་སྒྲུབ་པ་ཡིན་གྱི། མ་ཡིན་དགག་དང་རྫས་
གཅིག་པ་སོགས་དངོས་ཀྱི་བསྒྲུབ་བྱར་འཛིན་པ་མ་ཡིན་ནོ། ཞེས་དང་། ཚད་
མ་རིགས་པའི་རྒྱན་ལས། བསྒྲུབ་བྱའི་ཆོས་ཀྱི་དོན་ནི། རྫས་གཞན་བཀག་
ཙམ་ཡིན་ནོ། ཞེས་དེའི་བསྒྲུབ་བྱ་ལ་མ་ཡིན་དགག་དང་རྫས་གཅིག་པ་སོགས་
གཏན་མི་འཐད་པར་གསུངས་པ་ཡང་བཟློག་སྟེ་སྨྲ་དགོས་པར་འགྱུར་ལ། སྔོན་
པོ་དང་དེ་འཛིན་ཚད་མ་རྫས་གཞན་གྱིས་སྟོང་པར་རྟོགས་པའི་རྗེས་དཔག་གི་
རྒྱུན་གོམས་པའི་འཕགས་པའི་མཉམ་བཞག་གི་འཛིན་སྟངས་ལ་དེ་གཉིས་རྫས་
གཅིག་ཏུ་འཛིན་པ་ཡོད་པར་ཐལ་ལོ། དེས་ན། ལྷན་ཅིག་དམིགས་ངེས་ཀྱི་
རྟགས་ཀྱིས་སྔོན་པོ་དང་སྔོན་འཛིན་ཚད་མ་རྫས་ཐ་དད་དུ་གྲུབ་པ་ཁེགས་ན་དོན་
གྱིས་རྫས་གཅིག་ལ་ངེས་པ་འདྲེན་པའམ་འགྲུབ་པ་ཡིན་གྱི། རྟགས་དེའི་བསྒྲུབ་
118



རྣམ་རིག་པའི་ལྟ་བ་ལ་དཔྱད་པ།
བྱ་རྟོགས་པའི་རྗེས་དཔག་གིས་གྲུབ་མི་དགོས་ཏེ། རྫས་ཐ་དད་དུ་ཡོད་མེད་
ལ་ཤེས་འདོད་ཞུགས་པའི་ཕྱི་རྒོལ་གྱི་བློས་ཞེན་ཚུལ་གྱིས་རྫས་ཐ་དད་དུ་མེད་
པ་ཙམ་བསྒྲུབ་བྱར་འོངས་པའི་ཕྱིར། འོན་ཀྱང་ཕྱི་རྒོལ་དེ་ལྟ་བུའི་ངོར་གཞན་
དོན་གྱི་སྦྱོར་བ་གསར་དུ་འགོད་མི་དགོས་པར་སྔ་མའི་རྟགས་ལས་རྫས་གཅིག་
འབད་མེད་དུ་རྟོགས་ནུས་པར་སྙམ། རྗེས་འབྲངས་འགའ་ཞིག རྫས་གཅིག་
དང་ཐ་དད་དངོས་འགལ་མ་ཡིན་པའི་རྣམ་བཅད་ཡོངས་གཅོད་དུ་མི་འགྱུར་
ཏེ༑ དཔེར་ན། དབུ་མ་པའི་སྐབས་སུ་བདེན་པར་གྲུབ་པ་དང་རྫུན་པར་གྲུབ་
པ་དངོས་འགལ་དུ་མི་འདོད་པ་བཞིན། ཞེས་བརྗོད་ཚུལ་དུ་མ་སྣང་ཡང་མཐར་
ཐུག་གི་གྲུབ་དོན་ལ་དཔྱད་བཟོད་དཀའ་བས་བློ་གྲོས་དང་ལྡན་པ་དག་ལ་རེ་ཞིག་
དཔྱད་གཞིར་བསྲིངས་སོ། །
༩༽ རྣམ་རིག་ཙམ་དུ་འཇུག་ཚུལ་བསྟན་པ། །
དེ་ཡང་མདོ་ལས། ཁམས་གསུམ་པོ་འདི་ནི་སེམས་ཙམ་མོ། ཞེས་
གསུངས་པ་ལྟར་རྣམ་རིག་པའི་ལུགས་ལ་ཆོས་ཐམས་ཅད་བག་ཆགས་སད་
སྟོབས་ཀྱིས་ཤེས་པའི་སྣང་ཆ་ཙམ་ལས་གཟུང་འཛིན་རྫས་གཞན་དུ་འཛིན་པའི་
མ་རིག་པའི་ཞེན་ཚུལ་ལྟར་གྲུབ་པའི་སྟོང་པར་དོན་དམ་དཔྱོད་བྱེད་ཀྱི་རིགས་
པས་གཏན་ལ་ཕབ་ཅིང་། གཞི་གང་རུང་རེའི་སྟེང་དུ་རྟོག་པའི་ཞེན་གཞིར་
རང་གི་མཚན་ཉིད་ཀྱིས་མ་གྲུབ་པར་རྟོགས་པ་ལ་བརྟེན་ནས་གཟུང་འཛིན་རྒྱང་
ཆད་དུ་སྣང་བའི་དབང་ཤེས་འཁྲུལ་བར་འབད་མེད་དུ་རྟོགས་པའི་གཉིས་མེད་
ཀྱི་རྣམ་རིག་ཙམ་དུ་འཇུག་སྟེ། རྗེའི་དྲང་ངེས་ལེགས་བཤད་སྙིང་པོ་“”ལས།
119



གཟུར་གནས་ཀུནྡ་བཞད་པའི་འཛུམ་ཟེར།
འདི་ལྟར་སྔོན་པོ་གཟུང་བ་དོན་གཞན་དུ་འཛིན་པའི་རྟོག་པའི་ཞེན་གཞི་ཡིན་པ་
རང་གི་མཚན་ཉིད་ཀྱིས་ཡོད་པ་རིགས་པས་ཁེགས་ན་སྔོན་པོ་ཞེན་གཞི་ཡིན་པ་
སྣང་བའི་སྔོ་འཛིན་དེ་སྣང་ཡུལ་ལ་འཁྲུལ་བར་འགྲུབ་སྟེ། ཞེས་གསུངས། སྤྱིར་
གཟུང་འཛིན་རྒྱང་ཆད་དུ་སྣང་བའི་དབང་ཤེས་འཁྲུལ་བར་གྲུབ་པ་ལ་རྟོག་པ་
ལ་ལྟོས་པའི་ལྟ་བ་སྔོན་དུ་ངེས་པའི་ཁྱབ་པ་མི་སྣང་ཡང་། སྤྱོད་འཇུག་ལས།
བཏགས་པའི་དངོས་ལ་མ་རེག་པར། །དེ་ཡི་དངོས་མེད་འཛིན་མ་ཡིན། །ཞེས་
གསུངས་པ་ལྟར་ཆོས་བདག་ཏུ་འཛིན་ཚུལ་ལས་དབང་ཤེས་ཀྱི་སྣང་ཚུལ་འཆར་
དཀའ་བས་དབང་གིས་ཡིན་པ་ནི། སྟོང་ཐུན་སྐལ་བཟང་མིག་འབྱེད་ལས།
རྟོག་པའི་ཞེན་ཚུལ་ལས་དབང་ཤེས་ཀྱི་སྣང་ཚུལ་བློ་ཡུལ་དུ་འཆར་དཀའ་བས།
ཞེས་གསུངས། རྗེས་འབྲང་འགའ་ཞིག རྟོག་པ་ལ་ལྟོས་པའི་ལྟ་བ་དང་། རྟོག་
མེད་ལ་ལྟོས་པའི་ལྟ་བ་གཉིས་རྟོགས་མཉམ་དུ་འཇོག་པའི་ཤེས་བྱེད་དུ། ཡིག་
ཆ་ལས་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པར་རྟོགས་པ་ལ་
བརྟེན་ནས། གཟུང་འཛིན་རྫས་གཞན་གྱིས་སྟོང་པ་རྟོགས་པར་གསུངས་ཀྱི་
རྟོགས་ནུས་པར་མ་གསུངས་པའི་ཕྱིར། ཞེས་ཟེར་བ་དང་། གཞན་དག་དེ་
སྐད་བཞིན་འདོད་པ་ནི་ཐུགས་མཉམ་མ་བཞག་པའི་སྐྱོན་ཡིན་ནམ་སྙམ་སྟེ།
བརྒལ་ལན་ཨུཏྤལའི་ཕྲེང་བ་ལས། གཟུགས་སོགས་གཟུགས་སོགས་རྟོག་
པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་འགོག་པའི་རིགས་པས་གཟུང་
འཛིན་རྫས་གཞན་ཁེགས་ནས་རྣམ་རིག་ཙམ་ལ་འཇུག་པའི་ཕྱིར་ཏེ། གཟུགས་
སོགས་དེ་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པར་རྟོགས་
120



རྣམ་རིག་པའི་ལྟ་བ་ལ་དཔྱད་པ།
པ་ལ་བརྟེན་ནས། གཟུགས་གཟུགས་འཛིན་དབང་ཤེས་དང་རྫས་གཞན་མ་
ཡིན་པར་རྟོགས་ནུས་པའི་ཕྱིར་ཏེ། དེ་ལ་བརྟེན་ནས་དབང་ཤེས་འཁྲུལ་ཤེས་
སུ་རྟོགས་ནུས་པའི་ཕྱིར། ཞེས་རྟོགས་དཀའ་སླའི་ཁྱད་པར་བཞེད་ལ། དྲང་
ངེས་དཀའ་འགྲེལ་ལས་ཀྱང་། གཟུགས་གཟུགས་འཛིན་རྟོག་པའི་ཞེན་གཞིར་
རང་གི་མཚན་ཉིད་ཀྱིས་མ་གྲུབ་པར་རྟོགས་པ་ལ་བརྟེན་ནས་གཟུགས་གཟུགས་
འཛིན་དབང་ཤེས་ལས་རྫས་ཐ་དད་དུ་མེད་པའི་ཤེས་པའི་བདག་ཉིད་ཙམ་དུ་
རྟོགས་པར་འགྱུར་བའི་ཕྱིར། ཞེས་གསུངས་པ་ལྟར་རྗེ་ཡབ་སྲས་ཀྱི་གསུང་
རབ་དག་ལས་རྟོགས་རིམ་སྔ་ཕྱི་བར་བཞེད་པར་མངོན་ནོ། འོ་ན། དེ་གཉིས་
ལ་རྟོགས་དཀའ་སླའི་ཁྱད་པར་ཡོད་པས་རྣམ་རིག་ཙམ་ལ་འཇུག་ཚུལ་ཇི་ལྟར་
ཡིན་སྙམ་ན། ཆོས་རྣམས་བག་ཆགས་སད་སྟོབས་ཀྱིས་རང་འཛིན་དབང་
ཤེས་ཀྱི་བདག་ཉིད་ཙམ་དུ་རྟོགས་པ་ནི་རྣམ་རིག་ཙམ་ལ་ཞུགས་པའི་དོན་དུ་འདོད།
དཔེར་ན། སྔོ་སོགས་རང་འཛིན་རྟོག་པའི་ཞེན་གཞིར་ཕྱི་རོལ་གནས་ལུགས་
ཀྱི་དབང་གིས་གྲུབ་པར་སྣང་བ་ལྟར་གྲུབ་པས་སྟོང་པར་རྟོགས་པ་ན། དེ་ལ་
བརྟེན་ནས་སྔོན་པོ་ཕྱི་རོལ་ཚུགས་ཐུབ་ཏུ་སྣང་བའི་སྔོན་འཛིན་མིག་ཤེས་འཁྲུལ་
ཤེས་སུ་རྟོགས་ཏེ། གཟུང་འཛིན་གཉིས་མེད་ཀྱི་རྣམ་རིག་ཙམ་ལ་འཇུག་པ་
ཡིན་ནོ། འོན་ཏེ་སྔོ་སོགས་རང་འཛིན་རྟོག་པའི་ཞེན་གཞིར་རང་གི་མཚན་
ཉིད་ཀྱིས་གྲུབ་པས་སྟོང་པར་རྟོགས་ཙམ་ནས་རྣམ་རིག་ཙམ་དུ་འཇུག་པར་འདོད་
པ་དང་། རྣམ་རིག་ཙམ་དུ་འཇུག་པ་དང་གཟུང་འཛིན་གཉིས་མེད་ཀྱི་རྣམ་རིག་
ལ་ཁྱད་པར་འབྱེད་པ་དུ་མ་སྣང་ཡང་གནད་རྣམས་བསྡུས་ཏེ་བསྟན་པ་ལས་རྒྱས་
121



གཟུར་གནས་ཀུནྡ་བཞད་པའི་འཛུམ་ཟེར།
པར་རེ་ཞིག་བཞག་གོ །
༡༠༽ བསྔོ་བ་རྣམ་དག་གིས་མཇུག་བསྡུ་བ།
དེ་ལྟར་ས་གསུམ་བརྙེས་པ་འཕགས་པ་ཐོགས་མེད་ཡབ་སྲས་ཀྱིས་གསལ་
བར་མཛད་པའི་རྣམ་རིག་པའི་གྲུབ་མཐའི་ལུགས་ཀྱི་ཟབ་མོའི་དོན་ལ་ཐོས་བསམ་
རགས་ཙམ་གྱིས་ངེས་ཤེས་རྙེད་དཀའ་ཡང་། རྗེའི་ལེགས་བཤད་གསེར་ཕྲེང་
ལས། བསྟན་བཅོས་ཀྱི་ཚིག་དོན་མཐའ་དག་མ་རྙེད་པར་རང་གིས་ཇི་ལྟར་
རྙེད་པ་དང་རྗེས་སུ་མཐུན་པར་རོ། གྲུབ་མཐའ་རབ་འབྱམས་ལ་མ་འདྲིས་
པར་རིག་པ་རྩོམ་པ་ནི་ཤེས་རབ་འཕེལ་བའི་རྒྱུའོ། ཞེས་གསུངས་པ་ལྟར་སྐྱེས་
སྦྱངས་ཀྱི་རིགས་ཤེས་ཟབ་དོན་ལ་འདྲིས་ཕྱིར་དུ་གཙོ་བོར་རང་གི་གོ་ཚུལ་དང་
མཐུན་པའི་དོགས་དཔྱོད་བརྗེད་བྱང་ལྟ་བུར་སྤེལ་ཁུལ་ཡང་། ཚིག་དོན་ཇི་
བཞིན་མ་རྙེད་པའི་འགལ་འཁྲུལ་ཅི་མཆིས་ལ་གཟུར་གནས་རྣམས་ཀྱིས་བརྒལ་
ལན་རྣམ་པར་དག་པས་སྐྱོན་སེལ་གྱི་རེ་བསྐུལ་སྙིང་ནས་ཞུ།
སྨྲས་པ། རྩོད་ངག་རིགས་འཕྲུལ་ཡུན་དུ་མ་བསྟེན་ཞིང་། །ཐོས་བསམ་
ནོར་གྱིས་མཛོད་དུ་མ་བསྒྲུབས་པར། །གང་ཤར་གཟུགས་སུ་ཕབ་པའི་དཔྱོད་
གཞིག་ལ། །འགལ་འཛོལ་ཅི་མཆིས་གཟུར་གནས་སྤྱན་སྔར་འཆགས། །རྣམ་
རིག་སྨྲ་བའི་གཞུང་བཟང་སྙིང་པོའི་ནོར། །ཟབ་མོའི་དོན་གྱི་དཀའ་གནད་ཕྲ་
མོ་རུ། །ཐོས་དང་བསམ་པའི་དགེ་ལེགས་དཀར་པོའི་ཆ། །བཤད་སྒྲུབ་སྣང་
བ་རྒྱས་པའི་རྒྱུ་རུ་བསྔོ་། །
122



བཀའ་དང་བསྟན་བཅོས་སྐོར་གྱི་
དོགས་དཔྱོད།
༄༅།། བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
མཐའ་བྲལ་ཆོས་དབྱིངས་དག་པའི་ངོ་བོ་རུ། །དབྱེར་མེད་ཆོས་སྐུའི་
མཉམ་བཞག་མངོན་བཞེངས་པའི། །རྣམ་འདྲེན་རྒྱལ་ཀུན་འདུས་པའི་ཞལ་
སྐྱིན་དངོས། །དཔལ་ལྡན་བླ་མའི་ཞབས་རྡུལ་སྤྱི་བོས་མཆོད། །
དེ་ཡང་ཇི་སྐད་དུ། སངས་རྒྱས་བཅོས་ལྡན་འདས་ཀྱིས། དགེ་སློང་
དག་གམ་མཁས་རྣམས་ཀྱིས། །བསྲེགས་བཅད་བརྡར་བའི་གསེར་བཞིན་
དུ༑ ༑ལེགས་པར་བརྟགས་ལ་ང་ཡི་བཀའ། །བླངས་པར་བྱ་ཡི་གུས་ཕྱིར་
མིན། །ཞེས་བཀའ་དང་བསྟན་བཅོས་གང་ཡིན་ཀྱང་རིགས་པའི་ལམ་ནས་
བརྒལ་བརྟག་མེད་པར་ཐོལ་བྱུང་དུ་ཁས་བླངས་མི་རུང་བར་གཞུང་དོན་རྟོན་
བཞིའི་སྒོ་ནས་ཡང་ཡང་དཔྱད་དགོས་པར་བསྟན་པ་བཞིན། ཕར་ཕྱིན་གྱི་གཞུང་
ཚན་བཀའ་དང་བསྟན་བཅོས་ཀྱི་སྐོར་ལ་དཔྱད་བློ་ཞུགས་པའི་ཚིག་ཚོགས་མང་
དུ་སྤུངས་ཀྱང་། ཕར་ཕྱིན་གྱི་གཞུང་ནི་རྒྱ་ཆེ་ལ་གཏིང་ཟབ་པའི་ཁར་སྦྱངས་
ཡུན་ཤིན་ཏུ་ཐུང་ཞིང་། ལྷན་སྐྱེས་ཀྱི་ཤེས་རབ་ལྷག་པར་ཞན་སྟབས་མཁས་
པ་མགུ་བའི་ལེགས་བཤད་མ་ཡིན་ཡང་། གཞུང་ཆེན་འདི་ལ་བག་ཆགས་ཟབ་
མོ་འཇོག་ཕྱིར་དུ་རྩ་བའི་ས་བཅད་གཉིས་ཀྱི་སྒོ་ནས་འཆད་དོ། །
123



གཟུར་གནས་ཀུནྡྲ་བཞད་པའི་འཛུམ་ཟེར།
༡༽ བཀའ་དང་བསྟན་བཅོས་ཀྱི་ངོ་བོའི་སྐོར་ལ་དཔྱད་པ།
དེ་ཡང་ཁ་ཅིག་གིས། བཀའ་དང་བསྟན་བཅོས་ལ་ཤེས་པས་ཁྱབ་སྟེ།
གསེར་ཕྲེང་ལས། བཀའ་ཐམས་ཅད་ཀྱང་སངས་རྒྱས་ཀྱི་ཡེ་ཤེས་སྒྱུ་མ་
ལྟ་བུས་བདག་རྐྱེན་དང་གདུལ་བྱའི་རྒྱུད་དག་པས་རྒྱུའི་རྐྱེན་བྱས་པ་ལ་བརྟེན་
ནས་གདུལ་བྱ་དེའི་ཤེས་པ་མིང་ཚིག་ཡི་གེའི་རྣམ་པ་དེ་དང་དེར་སྣང་བ་ཉིད་
ཡིན་པའི་ཕྱིར། ཞེས་དང་། ཡང་གསེར་ཕྲེང་”དུ་དབུས་མཐའི་འགྲེལ་བཤད་
ལས། མིང་དང་ཚིག་དང་ཡི་གེའི་ཚོགས་སུ་སྣང་བའི་རྣམ་པར་རིག་པ་རྣམས་
ནི་བསྟན་བཅོས་སོ། ཡང་ན་འཇིག་རྟེན་ལས་འདས་པའི་ཡེ་ཤེས་ཐོབ་པར་
བྱེད་པའི་སྒྲའི་ཁྱད་པར་དུ་སྣང་བའི་རྣམ་པར་རིག་པ་རྣམས་ནི་བསྟན་བཅོས་
སོ༑ ཞེས་གསུངས་པའི་ཕྱིར། ཟེར་ཡང་གཞུང་དོན་མ་ཆོད་པའི་རང་མཚང་
ཞིག་ཏུ་འཁུམས་ཏེ། བཀའ་དང་བསྟན་བཅོས་ལ་ཤེས་པས་ཁྱབ་ན། བཀའ་
དང་བསྟན་བཅོས་ཐོས་པའི་ཉན་ཤེས་མེད་པར་འགྱུར་ལ། ཐོས་བྱུང་གི་ཤེས་
རབ་ཀྱང་རྒྱུན་ཆད་པར་ཐལ་བ་སོགས་སྐྱོན་མཐའ་ཡས་སོ། གསེར་ཕྲེང་གི་
ལུང་དོན་ཡང་ཤེས་པའི་བདག་ཉིད་དམ་རྣམ་པར་རིག་པའི་བདག་ཉིད་དུ་གྲུབ་
པས་ན་དེ་ལྟར་གསུངས་པ་ཡིན་ཏེ། ཀུན་མཁྱེན་འཇམ་དབྱངས་བཞད་པའི་
ཕར་ཕྱིན་མཐའ་དཔྱོད་©་ལས། དེས་གདུལ་བྱའི་རྒྱུད་ཀྱི་བཀའ་ཡང་ཕྱི་དོན་
དུ་མ་གྲུབ་པ་ཙམ་དུ་བཤད་ཀྱི་སྤྱིར་སངས་རྒྱས་ཀྱི་རྒྱུད་ཀྱི་བཀའ་མེད་པར་མ་
བཤད་པའི་ཕྱིར། ཞེས་གསུངས། གཞན་ཡང་འགའ་ཞིག་གིས། སྤོབས་པ་
བཞི་ལྡན་གྱི་ངག བཀའ་ཡི་མཚན་ཉིད་དུ་བཞག་པ་ལ། དེའི་བརྒལ་ལན་དུ་
124



བཀའ་དང་བསྟན་བཅོས་ཀྱི་དོགས་དཔྱོད།
ཁ་ཅིག་གིས། དེ་བཞིན་གཤེགས་པའི་གཙུག་ཏོར་ནས་བྱུང་བའི་གདུགས་དཀར་
དང་། གསེར་འོད་རྔ་སྒྲའི་མདོ་ཚིག་དང་། ལྗོན་ཤིང་རླུང་གིས་སྐུལ་བ་ལས་
བྱུང་བའི་ཆོས་ཀྱི་སྡོམ་བཞི་སྟོན་པའི་མདོ་གསུམ་རེ་རེ་ནས་ཆོས་ཅན། རང་
རྒྱུ་སྐྱེས་བུའི་བརྗོད་པ་ལྕེ་རྐན་ལས་བྱུང་བར་ཐལ། ངག་ཡིན་པའི་ཕྱིར། ཞེས་
པའི་གཏན་ཚིགས་བཀོད་པ་ལ་དཔྱད་པར་བྱ་བ་འདི་ཡོད་དེ། འོ་ན་ཁྱེད་རང་
གིས་གདུགས་དཀར་གྱི་མདོ་སོགས་གདམས་ངག་ཏུ་འདོད་དམ་མི་འདོད། དང་
པོ་ལྟར་ན། དེ་དག་ངག་ཏུ་ཁས་ལེན་དགོས་པའི་ཕྱིར་ཏེ། གདམས་ངག་ཏུ་
འདོད་པའི་ཕྱིར། ཁྱབ་པ་ཡང་ཡིན་སྟེ། དོན་བསྡུས་སྒྲོན་མེ་(པཎ་ཆེན་ཕར་
ཕྱིན་སྤྱི་དོན་༩༤)ལས། གདམས་ངག་རྣམ་པ་བཅུ་ཡིན་ཏེ། །ངོ་བོ་ངག་གི་འཁོར་
ལོ་ཡིན། །ཞེས་དང་། མཁས་གྲུབ་རྗེའི་རྟོགས་སྣང་”ལས། གདམས་ངག་
ཅེས་བྱ་བ་འདི་ཡང་ཅི་ཞིག་ཅེ་ན། ཕན་བདེའི་ཐབས་འདོམས་པའི་ངག་སྟེ།
ཞེས་གསུངས་པའི་ཕྱིར། གཉིས་པ་ལྟར་ན། གདུགས་དཀར་གྱི་མདོ་སོགས་
གདམས་ངག་ཡིན་པར་ཐལ། ཐེག་ཆེན་གྱི་གདམས་ངག་ཡིན་པའི་ཕྱིར་ཏེ།
ཐེག་ཆེན་རིགས་ཅན་གྱི་མངོན་པར་འདོད་པའི་ཐབས་མ་ནོར་བ་ཚང་བར་སྟོན་
པའི་བཀའ་ཡིན་པ་གང་ཞིག དེ་ལྟར་ན་ཐེག་ཆེན་གྱི་གདམས་ངག་ཏུའང་ཁས་
ལེན་དགོས་ཏེ། ལེགས་བཤད་གསེར་ཕྲེང་°ལས། དེའི་ཕྱིར་ཐེག་ཆེན་གྱི་
རིགས་ཅན་འཚང་རྒྱ་བའི་ལམ་ཆ་ཚང་སྟོན་པའི་མདོ་དང་བསྟན་བཅོས་ཐམས་
ཅད་གདམས་ངག་ཁྱད་པར་ཅན་ཡིན་ནོ། ཞེས་གསུངས་པ་དག་ལ་བརྟེན་ནས་
ངག་ཡིན་ན་རང་རྒྱུ་སྐྱེས་བུའི་བརྗོད་པ་ལྕེ་རྐན་ལས་བྱུང་དགོས་པར་མི་འདོད་
125



གཟུར་གནས་ཀུནྡ་བཞད་པའི་འཛུམ་ཟེར། །
དམ་སྙམ་ཡང་། རྗེས་འབྲངས་འགའ་ཞིག་གིས། ངག་ཡིན་ན་རང་རྒྱུ་སྐྱེས་
བུའི་བརྗོད་པ་ལྕེ་རྐན་ལས་འབྱུང་དགོས་ཏེ། ཚད་མ་རྣམ་འགྲེལ་གྱི་དཀའ་འགྲེལ་
དགོངས་པ་རབ་གསལ་ལས། མཚན་ཉིད་གཉིས་པ་མི་འཐད་དེ། སངས་
རྒྱས་ཀྱི་ཐུགས་རྗེའི་དབང་གིས་ལྗོན་ཤིང་རླུང་གིས་སྐུལ་བ་ལ་བརྟེན་ནས་བྱུང་
བའི་སྒྲ་མི་རྟག་ཅེས་པའི་སྒྲ་དེ་སྒྲ་དང་མི་རྟག་པ་ལ་ལྟོས་ཏེ་རིམ་པ་བཞིན་ཆོས་
ཅན་བརྗོད་པའི་སྒྲ་དང་ཆོས་བརྗོད་ཀྱི་སྒྲ་ཡིན་པ་གང་ཞིག དེ་ངག་མ་ཡིན་པའི་
ཕྱིར་ཏེ། དེ་རང་རྒྱུ་སྐྱེས་བུའི་བརྗོད་པ་ལྕེ་རྐན་ལས་མ་བྱུང་བའི་ཕྱིར། ཞེས་
གསུངས་པའི་ཕྱིར། ཞེས་ཟེར་ཡང་པཎ་ཆེན་ཐམས་ཅད་མཁྱེན་པའི་དགོངས་
པ་ཡིན་མིན་དཔྱད་དགོས་ཏེ། རྣམ་འགྲེལ་དགོངས་པ་རབ་གསལ་ལེའུ་བཞི་
པ་ལས། སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་ཀྱང་ཡིན། སྒྲ་མི་
རྟག་པར་སྒྲུབ་པའི་ཕྱོགས་ཆོས་དང་རྗེས་ཁྱབ་དངོས་སུ་བརྗོད་ཅིང་། སྒྲ་མི་
རྟག་པར་སྒྲུབ་པའི་ལྡོག་ཁྱབ་ཤུགས་ལ་བརྗོད་པ་ཡང་ཡིན་པའི་གཞི་མཐུན་པར་
གྱུར་པའི་ངག སྒྲ་མི་རྟག་པར་སྒྲུབ་པའི་ཆོས་མཐུན་སྦྱོར་གྱི་སྒྲུབ་ངག་ཡང་
དག་གི་མཚན་ཉིད། ཅེས་གསུངས་པས་དེ་ལྟར་ན་སངས་རྒྱས་ཀྱི་ཐུགས་རྗེའི་
དབང་གིས་ལྗོན་ཤིང་རླུང་གིས་སྐུལ་བ་ལ་བརྟེན་ནས་བྱུང་བའི་གང་བྱས་ན་མི་
རྟག་པས་ཁྱབ། དཔེར་ན་བུམ་པ་བཞིན། སྒྲ་ཡང་བྱས་སོ། ཞེས་པའི་སྒྲུབ་
ངག་ཀྱང་སྐྱེས་བུའི་བརྗོད་པ་ལྕེ་རྐན་ལས་བྱུང་བར་འདོད་དགོས་པར་འགྱུར་
སྙམ། （ཐལ་འགྱུར་དང་སྒྲུབ་ངག་ལ་ངག་གིས་ཁྱབ་པ་ཡང་རྗེའི་དོན་གཉེར་ཡིད་ཀྱི་མུན་སེལ་
༧༡དང་། སྡེ་བདུན་ཡིད་ཀྱི་མུན་སེལ་་༣༧༡དུ་གསལ།）དེས་ན། དཀའ་འགྲེལ་དགོངས་
126



བཀའ་དང་བསྟན་བཅོས་ཀྱི་དོགས་དཔྱོད།
པ་རབ་གསལ་གྱི་ལུང་སྔ་མ་དེ་ལུས་ངག་ཡིད་གསུམ་གྱི་ནང་ཚན་དུ་གྱུར་པའི་
ངག་ལ་བརྗོད་པ་ལྕེ་རྐན་ལས་བྱུང་དགོས་པའི་དགོངས་གཞི་འཚོལ་རིགས་སམ་
སྙམ་སྟེ། ཨ་ཁུ་འཇམ་དབྱངས་ཀྱི་དཀའ་འགྲེལ་དགོངས་པ་རབ་གསལ་གྱི་
མཆན་འགྲེལ་ལས། གཉིས་པ་(ངག་ཡིན་ན་སྐྱེས་བུའི་བརྗོད་པ་ལྕེ་རྐན་ལས་བྱུང་བའི་
ཁྱབ་པའི་ཕྱིར།)དེར་ཐལ། གཞུང་ལས་དེ་ངག་མ་ཡིན་པའི་ཕྱིར་ཏེ། དེ་རང་
རྒྱུ་སྐྱེས་བུའི་བརྗོད་པ་ལྕེ་རྐན་ལས་མ་བྱུང་བའི་ཕྱིར། ཞེས་གསུངས་པའི་ཕྱིར་
ན་འདིར་མ་ཁྱབ་སྟེ། ཕར་ཕྱིན་གྱི་སྤྱི་མཐའ་གཉིས་ལས་གདམས་ངག་ཡིན་
ན་ངག་ཡིན་པས་ཁྱབ་པར་གསུངས་པས་འདིར་གསུངས་པ་དྲང་དོན་དུ་བཀྲལ་
ཅིང་། གསུང་བ་པོའི་དགོངས་པ་དང་ཡང་མི་འགལ་བའི་ཕྱིར། ཞེས་གསུངས་
པ་འདི་ལ་ཤིན་ཏུ་མོས་སོ། ད་དུང་པཎ་ཆེན་གྱི་ཕར་ཕྱིན་མཐའ་དཔྱོད་ཡང་
གསལ་སྒྲོན་མེ་ལས། ཁོ་ན་རེ། ལྷའི་རྔ་བོ་ཆེ་ལས་བྱུང་བའི་ཆོས་ཀྱི་སྡོམ་
བཞི་སྟོན་པའི་མདོ་སོགས་ཆོས་ཅན། ངག་ཡིན་པར་ཐལ། གདམས་ངག་
ཡིན་པའི་ཕྱིར། འདོད་ན། རང་རྒྱུ་སྐྱེས་བུའི་བརྗོད་པ་ལྕེ་རྐན་ལས་བྱུང་བར་
ཐལ་ལོ་ཟེར་ན་མ་ཁྱབ་སྙམ་སྟེ་དཔྱད་པར་བྱའོ། ཞེས་གསུངས་ཏེ་དཔྱད་གཞིར་
བསྟན་ཡང་རང་ལུགས་ཐེག་ཆེན་གྱི་གདམས་ངག་གི་མཚན་ཉིད་འཇོག་པ་ན།།
དེ་ཉིད་”་ལས། ཐེག་ཆེན་སེམས་བསྐྱེད་ཀྱི་ཆེད་དུ་གཉེར་བྱ་ཐོབ་པའི་ཐབས་
སྟོན་པའི་ཐེག་ཆེན་གྱི་ངག ཅེས་ཐག་ཆོད་པར་མཛད་པར་མ་ཟད་རྗེ་ཡབ་སྲས་
ཀྱི་གསུངས་ལས་ཀྱང་ཐར་ལམ་ཕྱིན་ཅི་མ་ལོག་པར་སྟོན་པའི་གསུང་རབ་ལ་
གདམས་ངག་གིས་ཁྱབ་པ་དང་གདམས་ངག་ལ་ངག་གིས་ཁྱབ་དགོས་པར་གོང་
127



གཟུར་གནས་ཀུནྡ་བཞད་པའི་འཛུམ་ཟེར། །
དུ་དྲངས་པའི་གསུང་དག་ལས་རྟོགས་ནུས། འོན་ཀྱང་། གདམས་ངག་ལ་
ངག་གིས་ཁྱབ་མ་ཁྱབ་སོགས་ཀྱི་སྐོར་ལ་མཁས་པ་རྣམས་ཀྱི་ཡིག་ཆར་བཞེད་
པ་གཅིག་མཐུན་དུ་མེད་པས་གུས་པའི་མཇལ་ཡུལ་དུ་གྱུར་པ་དག་ལས་གལ་ཆེ་
བ་ཁག་ཅིག་འགོད་ན། རྗེ་བཙུན་པའི་སྤྱི་དོན་རོལ་མཚོ༌ལས། གདམས་
ངག་ཡིན་ན། རང་རྒྱུ་སྐྱེས་བུའི་བརྗོད་པ་ལྕེ་རྐན་ལས་བྱུང་བས་ཁྱབ་པར་ཐལ།
དེ་ཡིན་ན་ངག་ཡིན་པས་ཁྱབ་པའི་ཕྱིར་ན་ཡང་མ་ཁྱབ་བོ། ཞེས་གསུངས་པ་
དང་། མཁས་གྲུབ་བསྟན་དར་བའི་ཕར་ཕྱིན་མཐའ་དཔྱོད་ལས། སངས་
རྒྱས་ཀྱི་ངག་ཡིན་པར་ཐལ། སངས་རྒྱས་ཀྱི་བཀའ་ཡིན་པའི་ཕྱིར། ཞེས་
གསུངས་པ་དང་། ཅོ་ནེ་གྲགས་པ་བཤད་སྒྲུབ་ཀྱི་ཕར་ཕྱིན་སྤྱི་མཐའ་ཟུང་
འབྲེལ་ལས། ཁ་ཅིག གདམས་ངག་ཡིན་ན་ངག་ཡིན་པས་མ་ཁྱབ་པར་
ཐལ། ཞེས་སོགས་གདམས་ངག་ལ་ངག་གིས་མ་ཁྱབ་པར་སྨྲ་བ་ཕྱོགས་སྔར་
མཛད་ཅིང་། ད་དུང་ཁ་ཅིག་གིས། ངག་ཡིན་ན་རང་རྒྱུ་སྐྱེས་བུའི་བརྗོད་པ་
ལྕེ་རྐན་ལས་བྱུང་བས་མ་ཁྱབ་སྟེ། རྗེ་བཙུན་གྱི་ཡིད་ངོར་ཤར་བའི་བསྟན་བཅོས་
མངོན་རྟོགས་རྒྱན་བསྟན་བཅོས་ཡིན་པར་མི་འདོད་ན་ལུང་རིགས་དུ་མས་གནོད།
ཅེས་སོགས་སྒྲས་ཟིན་མི་མཐུན་པ་དུ་མ་གསུངས་པར་མ་ཟད་དམ་པ་དེ་དག་གིས་
གནད་འདི་ལ་དོགས་པ་ཤིན་ཏུ་ཆེ་བའི་ཕྱིར་དཔྱད་གཞིར་ནན་ཏན་དུ་གསུངས།
དེས་ན། སྤྱིར་ངག་ལ་སྐྱེས་བུའི་ལྕེ་རྐན་གྱི་རྩོལ་བ་ལ་བརྟེན་པའི་ངག་གིས་མ་
ཁྱབ་པ་དང་། ལུས་ངག་ཡིད་གསུམ་གྱི་ནང་ཚན་གྱི་ངག་ལ་དེས་ཁྱབ་པར་བརྗོད་
ན་གོང་འོག་གི་ཚིག་རིས་འཛིངས་པ་རྣམས་ཀྱི་སྤུ་རིས་འབྱེད་ནུས། འདིར་
128



བཀའ་དང་བསྟན་བཅོས་ཀྱི་དོགས་དཔྱོད།
ཁོ་བོས་ངག་དང་སྒྲ་གཉིས་ལྡོག་ཆ་ཙམ་ལས་ངོ་བོ་ཐ་དད་དུ་མེད་པར་འདོད་པ་
ཡང་མ་ཡིན་ནོ། ད་དུང་གསེར་ཕྲེང་ལས། ངག་གི་སྒྲ་རང་མཚན་པ་ལ་
འདོད་ན་ཡང་ངག་ཏུ་མ་ཐོན་ན་བསྟན་བཅོས་མ་བརྩམས་པ་དང་བསེ་རུ་ལྟ་བུས་
ཀྱང་གདུལ་བྱ་ལ་ཆོས་མ་བསྟན་པར་འགྱུར་རོ། ཞེས་གསུངས་ན་ཡང་འགལ་
བ་མེད་དེ། དེའི་འོག་ཏུ་གདམས་ངག་གི་སྐབས་སུ་གདམས་ངག་ལ་བརྗོད་བྱེད་
སྒྲ་ཡིས་ཁྱབ་པར་བསྟན་ལ། གོང་གི་ལུང་དེའི་ཐད་ཀྱི་རྨིས་སྟེང་ཡོངས་འཛིན་
བློ་བཟང་དཔལ་ལྡན་གྱི་དྲིས་ལན་རྫོགས་ལྡན་མཚོན་པའི་མེ་ལོང་དུའང་གསེར་
ཕྲེང་ལྟར་ན་གདམས་ངག་ལ་ཤེས་པས་ཁྱབ་པར་བཤད་མཁན་ཡོད་ཀྱང་། དེ་
ལས་སྒྲས་ཁྱབ་པའི་ཤེས་བྱེད་མང་། ཞེས་གསུངས།
རང་གི་ལུགས་ནི། གདུལ་བྱའི་ཉོན་མོངས་སྤོང་དོན་དུ་སྟོན་པས་གསུངས་
པའི་གསུང་རབ་མཐར་ཐུག བཀའ་ཡི་མཚན་ཉིད། མདོ་གང་ཡང་རུང་
བའི་དགོངས་འགྲེལ་དུ་གདུལ་བྱས་བརྩམས་པའི་སེམས་ཅན་གྱི་ངག བསྟན་
བཅོས་རྣམ་དག་གི་མཚན་ཉིད། རྗེས་འབྲང་ཁ་ཅིག་གིས། བཀའ་དང་བསྟན་
བཅོས་ཀྱི་མཚན་ཉིད་ལ་དོགས་པ་ཁོང་ནས་སློང་སྟེ། ཤཱ་རིའི་བུ་དང་སྤྱན་རས་
གཟིགས་གཉིས་ཀྱིས་དྲི་བ་དྲིས་ལན་མཛད་པའི་ཤེར་སྙིང་གི་མདོ་འདི་གསུངས་
པ་པོ་སྟོན་པ་སངས་རྒྱས་ཡིན་པར་ཐལ། དེས་གསུངས་པའི་གསུང་རབ་མཐར་
ཐུག་ཡིན་པའི་ཕྱིར། ཁྱབ་སྟེ། ཕར་ཕྱིན་མཐའ་དཔྱོད་ཡང་གསལ་སྒྲོན་
མེ་ལས། སྟོན་པས་དེ་གསུངས་པར་ཐལ། འདོད་པའི་ཕྱིར། འདོད་ན།
སྟོན་པ་དེ་གསུང་པ་པོ་ཡིན་པར་ཐལ། འདོད་པའི་ཕྱིར། ཞེས་གསུངས་པའི་
129



གཟུར་གནས་ཀུནྡ་བཞད་པའི་འཛུམ་ཟེར།
ཕྱིར། ཞེས་ཟེར་ཡང་དེ་ནི་གཞི་གཅིག་གི་ཁྱབ་པར་བྱེད་དགོས་ཏེ། གཞན་
དུ་ན་དེ་ཉིད་”ལས། དེ་ལ་རང་དོན་ཆོས་སྐུ་དོན་གཉེར་གྱི་བློ་ཡོད་པར་ཐལ།
དེ་བྱང་ཆུབ་སེམས་དཔའ་ཡིན་པའི་ཕྱིར། ཞེས་གསུངས་པ་ལ་ཡང་སྤྱི་ཁྱབ་སློང་
ན་འགལ་བའི་ཁུར་ལྕི་བར་འགྱུར་རོ། བསྟན་བཅོས་ཀྱི་མཚན་ཉིད་ལ་ཡང་
འདི་ལྟར་དོགས་པ་སློང་སྟེ། དོན་དམ་ཡང་དག་འཕགས་རང་རྒྱུད་ཀྱིས་བསྡུས་
པའི་མདོ་སྡེ་དགོངས་འགྲེལ་ཆོས་ཅན། བསྟན་བཅོས་ཡིན་པར་ཐལ། མདོ་
གང་ཡང་རུང་བའི་དགོངས་འགྲེལ་དུ་གདུལ་བྱས་བརྩམས་པ་གང་ཞིག སེམས་
ཅན་གྱི་ངག་ཀྱང་ཡིན་པའི་ཕྱིར། དང་པོ་སླ། ཕྱི་མ་དེར་ཐལ། སེམས་ཅན་
གང་ཡང་རུང་བའི་ངག་ཡིན་པའི་ཕྱིར་ན་མ་ཁྱབ་སྟེ། སྐྱབས་མཆོག་བློ་བཟང་
འཕྲིན་ལས་ཀྱིས་མཛད་པའི་ཕར་ཕྱིན་སྡོམ་ཚིག་ལས། སེམས་ཅན་གང་རུང་
ངག་ལ་དེའི་ངག་མིན། །ཞེས་གསུངས་སོ། །
༢༽ བཀའ་དང་བསྟན་བཅོས་འགལ་མིན་ལ་དཔྱད་པ།
འདི་ལ་འགའ་ཞིག་གིས། བཀའ་དང་བསྟན་བཅོས་མི་འགལ་ཏེ། བཀའ་
ཡིན་ན་བསྟན་བཅོས་ཡིན་དགོས་པའི་ཕྱིར། རྣམ་བཤད་རིག་པ་༥༡༡་ལས།
སངས་རྒྱས་ཀྱི་གསུང་བསྟན་བཅོས་ཀྱི་མཚན་ཉིད་དུ་འཐད་པའི་ཕྱིར་རོ། ཞེས་
གསུངས་པའི་ཕྱིར་ཟེར། གཞན་ཡང་ཁ་ཅིག་གིས། བཀའ་དང་བསྟན་བཅོས་
མི་འགལ་ཏེ། རྗེའི་ལེགས་བཤད་གསེར་ཕྲེང་ལས། རྒྱལ་བའི་བཀའ་ཡང་
བསྟན་བཅོས་སུ་འདོད་པར་བྱའོ། ཞེས་གསུངས་པའི་ཕྱིར། ཞེས་ཟེར་ཡང་
ལུང་དེ་དག་བཀའ་དང་བསྟན་བཅོས་མི་འགལ་བའི་སྒྲུབ་བྱེད་མ་ཡིན་པར་འཆོས་
130.



བཀའ་དང་བསྟན་བཅོས་ཀྱི་དོགས་དཔྱོད།
སྐྱོབ་ཀྱི་ཡོན་ཏན་གཉིས་དང་ལྡན་པའི་སྒྲ་བཤད་དུ་ཡོད་པའི་ཆ་ནས་སངས་རྒྱས་
ཀྱི་གསུང་ལ་བསྟན་བཅོས་ཀྱི་སྒྲས་བརྗོད་པ་ཙམ་ཡིན་ཏེ། དཔེར་ན། བྱང་
སེམས་ས་བཅུ་བ་པ་ལ་སངས་རྒྱས་ཀྱི་ས་མིང་གིས་བསྙད་པ་བཞིན་ཡིན་པའི་
ཕྱིར་དང་། རྣམ་བཤད་སྙིང་པོའི་རྒྱན་་ལས་ཀྱང་། སྒྲ་བཤད་དུ་ཡོད་པས་
བསྟན་བཅོས་ཆེན་མོའི་མདོའོ། ཞེས་གསུངས་པ་དེ་བཞིན་རྣམ་བཤད་རིག་
པར་ཡང་གསལ་བའི་ཕྱིར། དེས་ན་བཀའ་དང་བསྟན་བཅོས་འགལ་བར་
བྱ་དགོས་ཏེ། སངས་རྒྱས་ཀྱི་གསུང་དང་སེམས་ཅན་གྱི་ངག་གཉིས་འགལ་
བའི་ཕྱིར། འདི་ལས་འཕྲོས་ཏེ་མཁས་གྲུབ་ཆེན་པོ་འགའ་ཞིག་གིས་ཐེག་དམན་
གྱི་ངག་དང་ཐེག་ཆེན་གྱི་གདམས་ངག་གི་གཞི་མཐུན་འདོད་པ་དང་། ཐེག་
ཆེན་གྱི་ངག་དང་ཐེག་དམན་གྱི་ངག་གི་གཞི་མཐུན་དང་། སངས་རྒྱས་ཀྱི་གསུང་
དང་སེམས་ཅན་གྱིས་སྨྲས་པའི་ངག་གི་གཞི་མཐུན་སྨྲ་བ་སོགས་མང་དུ་སྣང་
ནའང་། རང་ཉིད་ཀྱི་འདོད་ཚུལ་ནི་ཐེག་དམན་གྱི་ངག་དང་ཐེག་ཆེན་པའི་
ངག་གི་གཞི་མཐུན་དང་། ཐེག་དམན་གང་ཟག་གི་ངག་དང་ཐེག་ཆེན་གྱི་
ངག་གི་གཞི་མཐུན་འདོད་པར་སྨྲས་པའི་ཟླས་དྲངས་ན་གཞན་ཤུགས་ཀྱིས་
ཤེས་པར་འགྱུར་རོ། རྒྱུ་མཚན་དེ་དག་ལ་བརྟེན་ནས་བཀའ་དང་བསྟན་
བཅོས་འགལ་བར་འདོད་པ་ཡིན་ནོ། །
ཁ་ཅིག་གིས། ཤཱ་རིའི་བུའི་ངག་ཏུ་གྱུར་པའི་སངས་རྒྱས་ཀྱི་བཀའ་ཆོས་
ཅན། གསུང་དབྱངས་ཡན་ལག་དྲུག་ཅུ་དང་ལྡན་པར་ཐལ། སངས་རྒྱས་
ཀྱི་གསུང་ཡིན་པའི་ཕྱིར། ཁྱབ་སྟེ། མདོ་སྡེ་རྒྱན་“”ལས། བདེ་གཤེགས་
131



གཟུར་གནས་ཀུནྡ་བཞད་པའི་འཛུམ་ཟེར།
གསུང་ནི་མཐའ་ཡས་པའི། །ཡན་ལག་དྲུག་ཅུ་བསམ་མི་ཁྱབ། །ཅེས་གསུངས་
པའི་ཕྱིར་ཟེར་ཏེ་དཔྱད་གཞིའོ། གཞན་ཡང་འགའ་ཞིག་གིས། འགལ་སྤོང་
གི་ཞིབ་ཆ་འདི་ལྟར་འདོན་ཏེ། སྤྱིར་བཀའ་དང་བསྟན་བཅོས་མི་འགལ་ཡང་
དེ་གཉིས་ཀྱིས་བཟླས་ཕྱེ་བའི་བཀའ་དང་བསྟན་བཅོས་འགལ། ཞེས་གསུངས་
པ་ལྟར་ན་ལུང་རིགས་ཀྱིས་གནོད་པ་འོང་མིན་བརྟག་གོ། ། །
དེ་ལྟར་ས་བཅུའི་བྱང་ཆུབ་སེམས་དཔའ་རྣམས་ཀྱིས་གདུལ་བྱའི་ཁམས་
དང་མོས་པ་སྣ་ཚོགས་ལ་བརྟེན་ནས་གསུང་ཚུལ་ཚིག་རིས་མི་མཐུན་པ་རེ་ཡོད་
ཀྱང་། མཐར་ཐུག་ན་གདུལ་བྱའི་རྒྱུད་སྨིན་པར་བྱ་བའི་ཆེད་དུ་གསུངས་
པ་ཤ་སྟག་ཡིན་པ་ལ། ཁོ་བོས་ཁྱབ་མཐའི་གཏན་ཚིགས་ཀྱི་རིམ་པ་གནད་
བསྡུས་ཀྱིས་དཔྱད་བློའི་བརྒལ་བརྟག་ཅུང་ཙམ་བགྱིས་པ་ལ་ནོར་འཛོལ་མི་
ཉུང་བ་ཡོད་ངེས་པས་ཆོས་ཀྱི་ཟླ་གྲོགས་དཀྱེལ་བོ་ཆེ་དག་གིས་དགོངས་འཆར་
ལྷུག་སྩོལ་ཡོང་བ་ཞུ། །
དྲི་མས་མ་གོས་ལྷག་བསམ་དག་པ་ཡིས། །མཐའ་དཔྱོད་ཚིག་ཕྲེང་སྤེལ་
བའི་ལེགས་ཚོགས་དགེ། །དུག་ལྔའི་ཀློང་དུ་བརྡོལ་བའི་འགྲོ་བ་རྣམས། །མྱུར་
མྱུར་གཏན་བདེ་ཐོབ་པའི་རྒྱུ་རུ་བསྔོ། །
132



ཤེས་སྒྲིབ་གཟུང་འཛིན་གྱི་རྟོག་པའི་སྐོར་ལ་
ཅུང་ཙམ་དཔྱད་པ།
༄༅།། བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
མི་ལྡོག་ཐུགས་བསྐྱེད་བརྟན་པོའི་གོ་ཆ་ཡིས། །མི་བཟོད་སྙིགས་མའི་
མདོ་རོང་དམུ་རྒོད་འགྲོ། །དམིགས་མེད་ཐུགས་བརྩེས་རང་རང་མོས་བཞིན་
དུ༑ ༑འདྲེན་མཁས་ྋརོང་ཆེན་ཆོས་ཀྱི་རྒྱལ་པོར་འདུད། །
དེ་ཡང་ཐེག་ཆེན་གྱི་སྦྱོར་ལམ་ཐེག་དམན་གྱི་སྦྱོར་ལམ་ལས་འཕགས་
ཆོས་དྲུག་གིས་ཁྱད་པར་བསྟན་པའི་སྐབས་སུ། ཉི་སྣང་ལས། ད་ནི་རྣམ་
པར་རྟོག་པ་བཞི་དང་ལྡན་པ་ཡང་དག་པར་བརྗོད་པར་བྱ་བ་ཡིན་ཏེ། ཞེས་སྤང་
བྱར་ལྡན་ཚུལ་གྱིས་ཁྱད་པར་འཆད་པ་ལས་གཟུང་འཛིན་གྱི་རྟོག་པ་སྤྲོས་ཏེ་
འཆད་པ་ལ།
༡༽ རྟོག་པ་སྤྱིའི་དོན་བཤད་པ།
དེ་ཡང་རྟོག་པ་སྤྱིའི་དོན་འཆད་པ་ལ། དབུས་མཐའ་ལས། ཡང་
དག་མ་ཡིན་ཀུན་རྟོག་ནི། །སེམས་དང་སེམས་བྱུང་ཁམས་གསུམ་པ། །ཞེས་
དང༌། མཛོད་ལས། རྟོག་དང་དཔྱོད་པ་རྩིང་ཞིབ་ཉིད། །ཅེས་གསུངས་
པ་དང་། རྣམ་འགྲེལ་“ལས། ཤེས་གང་གང་ལ་སྒྲ་དོན་འཛིན། །དེ་ནི་དེ་ལ་
133



གཟུར་གནས་ཀུནྡ་བཞད་པའི་འཛུམ་ཟེར།
རྟོག་པ་ཡིན། །ཞེས་པ་ལྟར་གསུམ་གསུངས་པ་ལས་སྔ་མ་དང་རྟོག་མེད་ཀྱི་
གཞི་མཐུན་གྲུབ་པས་ཞེན་རིག་གིས་མ་ཁྱབ་ལ། འདིར་ནི་སྒྲ་དོན་འདྲེས་པར་
སྣང་བའི་ཞེན་རིག་སྟེ་ཕྱི་མ་ལྟར་འཆད་དོ། སྒྲ་དོན་འདྲེས་པའམ་འདྲེས་རུང་
དུ་འཛིན་པའི་ཞེན་རིག རྟོག་པའི་འཇོག་བྱེད་དུ་འདོད། །
རྟོག་པ་ལ་དབྱེ་ན། སྒྲ་སྤྱི་རྐྱང་པ་འཛིན་པ་དང་། དོན་སྤྱི་རྐྱང་པ་འཛིན་
པ༑ སྒྲ་དོན་གཉིས་ཀ་འཛིན་པའི་རྟོག་པ་གསུམ། མཚན་གཞི་རིམ་བཞིན།
བུམ་པའི་མིང་མི་ཤེས་པའི་རྒྱུད་ཀྱི་བུམ་འཛིན་རྟོག་པ། ལྟོ་ལྡིར་བ་བུམ་པར་
མི་ཤེས་པའི་རྒྱུད་ཀྱི་ལྟོ་ལྡིར་བ་འཛིན་པའི་རྟོག་པ། ལྟོ་ལྡིར་བ་བུམ་པར་ཤེས་
པའི་རྒྱུད་ཀྱི་བུམ་འཛིན་རྟོག་པ་ལྟ་བུའོ། འོ་ན། བུམ་པའི་སྒྲ་དོན་འདྲེས་འཛིན་
གྱི་རྟོག་པ་ལྟ་བུ་ཤེས་བྱ་ལ་འཐད་དམ། མི་འཐད། དང་པོ་ལྟར་ན། འདྲེས་
རུང་སྨོས་པའི་བརྡ་ལ་བྱང་བའི་རྟོག་པ་ལ་མ་ཁྱབ་པར་འདོད་པ་དང་། འདྲེས་
འཛིན་གྱི་རྟོག་པ་འདྲེས་རུང་འཛིན་པའི་ཞེན་རིག་ཏུ་དམ་བཅའ་སྔ་ཕྱི་འགལ་
བའི་གཏམ་དུ་ཟད་དོ། ཕྱི་མ་ལྟར་ན། འགལ་ཁུར་རང་སྟེང་དུ་ལེན་པར་
འགྱུར་བས་འགོག་པའི་འབད་པ་དོར་ལ། བུམ་པའི་སྒྲ་སྤྱི་རྐྱང་པ་འཛིན་པའི་
རྟོག་པ་བུམ་འཛིན་རྟོག་པར་མི་འདོད་ཅིང་། བུམ་པའི་མིང་མི་ཤེས་པའི་གང་
ཟག་གི་རྒྱུད་ཀྱི་བུམ་འཛིན་རྟོག་པས་བུམ་པའི་སྒྲ་སྤྱི་རྐྱང་པ་འཛིན་པའང་འཐད་
དཀའ་སྟེ། བུམ་འཛིན་རྟོག་པ་ལྟ་བུ་རང་གི་འཇུག་ཡུལ་ལ་མ་འཁྲུལ་བས་སྒྲ་
སྤྱི་དང་དོན་སྤྱི་གང་ཡང་མི་འཛིན་པ་ནི། རྣམ་འགྲེལ་གྱི་དཀའ་འགྲེལ་ལས།
འདིའི་རྟགས་ལ་སྒྲ་མི་རྟག་པར་འཛིན་པའི་ཤེས་པ་ཡིན་པའི་ཕྱིར། ཞེས་པ་
134



ཤེས་སྒྲིབ་གཟུང་འཛིན་རྟོག་པ།
དང་། ཡང་ཁ་ཅིག སྒྲ་མི་རྟག་པའི་དོན་སྤྱི་སྒྲ་མི་རྟག་པར་ཞེན་པའི་ཤེས་པ་
ཡིན་པའི་ཕྱིར། ཞེས་ཟེར་བ་གཉིས་ཀ་མི་ལེགས་ཏེ། རྗེས་དཔག་དེ་རང་གི་
འཛིན་སྟངས་ཀྱི་ཡུལ་དང་རང་གི་ཞེན་ཡུལ་ལ་འཁྲུལ་ཤེས་མ་ཡིན་པའི་ཕྱིར་
ཏེ༑ ཚད་མ་ཡིན་པའི་ཕྱིར། ཞེས་གསུངས་པའི་ཚིག་གིས་གསལ་བར་
རྟོགས་ནུས་པའི་ཕྱིར་སྙམ། དེས་ན། སྒྲ་དོན་འདྲེས་རུང་དུ་འཛིན་པའི་
ཞེན་རིག རྟོག་པའི་མཚན་ཉིད་དུ་འདོད་མོད། སྒྲ་དོན་ཞེས་པ་སྒྲ་སྤྱི་དང་
དོན་སྤྱི་ཞེས་སོ་སོར་མི་འབྱེད་པར་སྒྲ་གཅིག་གི་བརྗོད་དོན་དང་དོན་སྤྱི་གཉིས་
ལ་བྱས་ནས་དེ་དག་འདྲེས་པ་ལྟ་བུར་སྣང་བས་འདྲེས་རུང་དུ་འཛིན་པ་ཞེས་
འགའ་ཞིག་བཀྲལ་བ་ལྟར་ལེགས་སམ་སྙམ་ལ་རྒྱས་པར་སྡེ་བདུན་གྱི་རྒྱན་
སོགས་ལས་ཤེས་པར་བྱའོ། །
༢༽ ཤེས་སྒྲིབ་རྟོག་པ་བཤད་པ།
ཤེས་སྒྲིབ་རྟོག་པ་འཆད་པ་ལ་གཉིས། ཤེས་སྒྲིབ་རྟོག་པ་སྤྱིར་བསྟན་
པ་དང་། རྟོགས་དཀའ་བ་བྱེ་བྲག་ཏུ་བཤད་པའོ། དང་པོ་ནི། ཐར་པ་དང་
ཐམས་ཅད་མཁྱེན་པ་གཉིས་ལས་རྣམ་མཁྱེན་ཐོབ་པའི་གེགས་ཀྱི་གཙོ་བོར་གྱུར་
པའི་རྟོག་པ་དག་ཤེས་སྒྲིབ་རྟོག་པ་ཡིན་ལ། དོན་གནད་ཧྲིལ་གྱིས་དྲིལ་ན། གཙོ་
བོ་ཐམས་ཅད་མཁྱེན་པ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པའི་ཞེན་རིག ཤེས་
སྒྲིབ་རྟོག་པའི་དོན། ཤེས་སྒྲིབ་རྟོག་པ་ལ་ཤེས་སྒྲིབ་གཟུང་རྟོག་དང་འཛིན་རྟོག་
གཉིས་ལས། དང་པོ་ནི། ལོངས་སྤྱད་བྱར་བདེན་པར་ཞེན་པའི་ཞེན་རིག
ཤེས་སྒྲིབ་གཟུང་རྟོག་གི་ངོ་བོ། འགའ་ཞིག་རྣམ་བཤད་ཀྱི་སྒྲས་ཟིན་ཁུངས་
135



གཟུར་གནས་ཀུནྡ་བཞད་པའི་འཛུམ་ཟེར།
སུ་བྱས་ནས་གཟུང་རྟོག་གི་འཇོག་བྱེད་དུ་སྨྲ་བ་ནི་དགོངས་པར་མ་སོང་སྟེ།
མཐའ་དཔྱོད་ལས། ལོངས་སྤྱད་བྱར་བདེན་པར་ཞེན་པའི་ཞེན་རིག་ཤེས་
སྒྲིབ་གཟུང་རྟོག་གི་མཚན་ཉིད་དང་། ཞེས་པ་ནས། ལུང་ཕྱི་མའི་དོན་ནོ། ཞེས་
གསུངས་པའི་ཕྱིར། འདི་ལ་བརྟེན་ནས་གཟུང་རྟོག་དང་ཤེས་སྒྲིབ་གཟུང་རྟོག་
གི་ཁྱད་པར་ཤེས་དགོས་པས་སྔ་མ་ལ་དོན་མཐུན་དང་དོན་མི་མཐུན་གཉིས་ཀ་
རུང་སྙམ། དེ་ལྟར་ན་གཟུང་རྟོག་གི་དོན་ཅི་ཞེ་ན། གཟུང་བའི་ཆོས་ལ་དམིགས་
པའི་སྒྲ་དོན་འདྲེས་པར་སྣང་བའི་ཞེན་རིག དེའི་དོན་དུ་འཇོག
དེས་ན། ལོངས་སྤྱད་བྱར་བདེན་པར་ཞེན་པའི་ཞེན་རིག འདིར་བསྟན་
ཤེས་སྒྲིབ་གཟུང་རྟོག་གི་དོན་དུ་འཇོག་པའི་ཞིབ་ཆ་ལེགས་པར་སྙམ་ལ། སྐབས་
འདིར་བསྟན་གྱི་ཤེས་སྒྲིབ་གཟུང་རྟོག་དང་སྐབས་འདིར་དངོས་སུ་བསྟན་པའི་
ཤེས་སྒྲིབ་གཟུང་རྟོག་ལ་ཁྱད་པར་འདི་ལྟར་སོ་སོར་བཀྲལ་ཏེ། སྐབས་འདིར་
དངོས་སུ་བསྟན་པའི་གཟུང་བ་ལ་དམིགས་ནས་ལོངས་སྤྱད་བྱར་བདེན་པར་
ཞེན་པའི་ཞེན་རིག དངོས་བསྟན་ཤེས་སྒྲིབ་གཟུང་རྟོག་གི་དོན་དུ་གྲུབ། བུམ་
པ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་བདེན་འཛིན་ལྟ་བུ་
འདིར་བསྟན་ཤེས་སྒྲིབ་གཟུང་རྟོག་ལས་ཕྱི་མར་མི་འདོད་པས་ཁྱད་པར་རོ།
འདིར་བསྟན་ཤེས་སྒྲིབ་གཟུང་རྟོག་དང་དངོས་བསྟན་ཤེས་སྒྲིབ་གཟུང་རྟོག་གི་
ཁྱད་པར་མང་དུ་བརྗོད་མོད། དེ་དག་གི་ཁྱབ་བྱེད་དུ་གྱུར་པའི་འདིར་བསྟན་
རྟོག་པའི་དོན་ཇི་ལྟར་སྨྲ་ཞེ་ན། འདིར་བསྟན་སྒྲ་དོན་འདྲེས་པར་སྣང་བའི་ཞེན་
རིག འདིར་བསྟན་རྟོག་པའི་དོན་ནོ། ཁོ་བོ་ན་རེ། འདིར་བསྟན་རྟོག་པ་ལ་
136



ཤེས་སྒྲིབ་གཟུང་འཛིན་རྟོག་པ།
བདེན་འཛིན་གྱིས་ངེས་པ་ནི། སྤྱི་དོན་”ལས། འདིར་བསྟན་རྟོག་པ་ཡིན་ན་
བདེན་འཛིན་ཕྲ་མོ་ཡིན་དགོས་པའི་ཕྱིར། ཞེས་གསུངས་པས་མཚན་ཉིད་ལ་
མ་ཁྱབ་པའི་སྐྱོན་འབྱུང་བར་གསལ་ལོ། ཞེ་ན། སྤྱི་དོན་ལས་འདིར་བསྟན་
ཤེས་སྒྲིབ་རྟོག་པ་ལ་བདེན་འཛིན་དགོས་པར་བསྟན་པ་ཡིན་པས་སྒྲས་ཟིན་
དགོངས་པར་མི་འཛིན་ལ། མཐའ་དཔྱོད་ཡང་གསལ་སྒྲོན་མེར་གཟུང་འཛིན་
གྱི་རྟོག་པ་འཆད་པ་ན་སྔ་ཕྱི་བར་གསུམ་དུ་ཤེས་སྒྲིབ་ཅེས་པའི་ཚིག་གི་ཞིབ་ཆ་
སྦྱར་ཞིང་། རྣམ་བཤད་ལས་གཟུང་རྟོག་གི་མཚན་ཉིད་གསུངས་པའི་དགོངས་
དོན་འགྲེལ་པའི་ཚེ་ཡང་ཤེས་སྒྲིབ་ཀྱིས་སྒྲས་ཟིན་པར་བྱས་པས་འདིར་བསྟན་
རྟོག་པ་ལ་བདེན་འཛིན་གྱིས་མ་ཁྱབ་པར་གོ་སྙམ། འདིར་བསྟན་སྦྱོར་ལམ་
བཞི་ག་འདིར་བསྟན་རྟོག་པར་དམ་བཅའ་བ་ལ་རིགས་པ་ཡང་དག་གིས་གནོད་
བྱེད་དབེན་ནོ། རང་གི་རྒྱུར་གྱུར་པའི་ཐར་པ་ཆ་མཐུན་རྫོགས་རྗེས་ཀྱི་བདེན་
པ་མངོན་རྟོགས་དང་རྗེས་སུ་མཐུན་པའི་འཇིག་རྟེན་པའི་ལམ། འདིར་བསྟན་
ཐེག་ཆེན་གྱི་སྦྱོར་ལམ་གྱི་མཚན་ཉིད། འདིར་བསྟན་སྦྱོར་ལམ་དྲོད་སོགས་
བཞིའི་ཁྱད་པར་ནི། ཤེས་སྒྲིབ་ཀུན་ནས་ཉོན་མོངས་གཟུང་རྟོག་མངོན་གྱུར་
པ་འཇོམས་པའི་ནུས་པ་ཐོབ་པའི་རིགས་སུ་གནས་པའི་ཐེག་ཆེན་གྱི་དོན་མངོན་
རྟོགས། འདིར་བསྟན་ཐེག་ཆེན་གྱི་སྦྱོར་ལམ་དྲོད་ཀྱི་དོན། ཤེས་སྒྲིབ་རྣམ་
བྱང་གཟུང་རྟོག་མངོན་གྱུར་འཇོམས་པའི་ནུས་པ་ཐོབ་པའི་རིགས་སུ་གནས་
པའི་ཐེག་ཆེན་གྱི་དོན་མངོན་རྟོགས། འདིར་བསྟན་སྦྱོར་ལམ་རྩེ་མོའི་དོན། ཤེས་
སྒྲིབ་རྫས་འཛིན་རྟོག་པ་མངོན་གྱུར་འཇོམས་པའི་ནུས་པ་ཐོབ་པའི་རིགས་སུ་
137



གཟུར་གནས་ཀུནྡྲ་བཞད་པའི་འཛུམ་ཟེར།
གནས་པའི་ཐེག་ཆེན་གྱི་དོན་མངོན་རྟོགས། འདིར་བསྟན་སྦྱོར་ལམ་བཟོད་
པའི་དོན། ཤེས་སྒྲིབ་བཏགས་འཛིན་རྟོག་པ་མངོན་གྱུར་པ་འཇོམས་པའི་ནུས་
པ་ཐོབ་པའི་རིགས་སུ་གནས་པའི་ཐེག་ཆེན་གྱི་དོན་མངོན་རྟོགས། འདིར་བསྟན་
ཐེག་ཆེན་སྦྱོར་ལམ་ཆོས་མཆོག་གི་དོན་ནོ། འདིར་བསྟན་སྦྱོར་ལམ་དྲོད་སོགས་
བཞིའི་མཚན་ཉིད་ཀྱི་ཟུར་དང་པོར་འཇིག་རྟེན་པའི་ལམ་གང་ཞིག་”ཅེས་
ཁྱད་མེད་དུ་སྦྱར་བར་བྱའོ། །
འདིར་བསྟན་སྦྱོར་ལམ་བཞི་ག་ལ་དགག་སྒྲུབ་ཀྱི་རྟོག་པ་ཡོད་པ་བཞིན་
དུ་འདིར་བསྟན་ཤེས་སྒྲིབ་རྟོག་པ་ལ་ཡང་དགག་སྒྲུབ་ཀྱི་རྟོག་པ་རེ་རེར་འཐད་
ཀྱང་། གཞན་དག་ན་རེ། གསེར་ཕྲེང་ལས། དེ་ལ་སྤྱིར་བྱང་སེམས་ལ་
དགག་སྒྲུབ་གཉིས་ཀའི་རྣམ་པ་ཅན་གྱི་རྟོགས་པ་ཡོད་མོད། འོན་ཀྱང་སྐབས་
འདིའི་རྟོག་པ་དགག་པའི་རྣམ་པར་འཆད་པ་ནི་རྩ་འགྲེལ་གང་གི་ཡང་དགོངས་
པ་མིན་ནོ། ཞེས་གསུངས་པའི་ཕྱིར་ཞེ་ན། སྐྱོན་མེད་པ་ནི། རྗེའི་དབུ་མའི་
ལྟ་བ་མ་རྙེད་ཅིང་འཇམ་པའི་དབྱངས་ཀྱིས་རྗེས་སུ་མ་བཟུང་བའི་ཚུལ་མཛད་
པའི་སྐབས་ཀྱི་གསུང་ཡིན་པས་སྔ་ཕྱི་དུ་མར་སྔ་རབས་པའི་བཞེད་པ་སྣང་བས་
འདི་ཡང་སྔ་རབས་པའི་བཞེད་པ་བཀོད་ཀྱི་རྗེའི་མཐར་ཐུག་གི་དགོངས་པ་མིན་
པའི་གསུང་ཚུལ་མཛད་ཀྱང་། གསེར་ཕྲེང་གི་གསུང་ཟིན་ལ་ཞིབ་པར་མཇལ་
ཚེ་སྤྱིར་བྱང་སེམས་ལ་དགག་སྒྲུབ་གཉིས་ཀའི་རྣམ་པ་ཅན་གྱི་ཤེས་སྒྲིབ་རྟོག་
པ་ཡོད་ནའང་། སྐབས་འདིར་ཚིག་གིས་ཟིན་པར་བསྟན་པའི་ཤེས་སྒྲིབ་རྟོག་
པ་ལ་དགག་པའི་རྣམ་ཅན་འཆད་པ་རྩ་འགྲེལ་གྱི་དགོངས་པ་མིན་ཞེས་གསུངས་
138



ཤེས་སྒྲིབ་གཟུང་འཛིན་རྟོག་པ།
པར་སྣང་སྟེ། འདིར་བསྟན་རྟོག་པ་དགག་པའི་རྣམ་པར་འཆད་པ་མི་འཐད་
པའི་སྒྲུབ་བྱེད་འགོད་པ་ན། གསེར་ཕྲེང་”་ལས། དེའི་ཚིག་གིས་ཟིན་ཚོད་
ལ་ནི། ཞེས་པ་ནས། སྒྲུབ་པའི་རྣམ་ཅན་དུ་བསྟན་པ་མ་གཏོགས་དགག་པའི་
རྣམ་པ་ཅན་དུ་སྟོན་པའི་ཚིག་གི་ཟུར་ཙམ་ཡང་མི་འབྱུང་བས་སོ། ཞེས་གསུངས་
པ་ལྟར་ཚིག་ཟིན་གྱིས་བསྟན་པའི་རྟོག་པ་ལ་དགག་རྟོག་འཆད་པ་མི་འཐད་པར་
རྗེའི་དགོངས་པ་ཡིན་སྙམ། དེས་ན་འདིར་བསྟན་དགག་སྒྲུབ་ཀྱི་ཤེས་སྒྲིབ་རྟོག་
པ་འཆད་པ་ལ་གསེར་ཕྲེང་དང་རྣམ་བཤད་ཀྱི་དགོངས་པ་མི་མཐུན་པར་སྨྲ་བ་
དོར་བར་བྱའོ། །
དགག་སྒྲུབ་ཀྱི་རྟོག་པའི་དོན་ཇི་ལྟར་འཆད་ཅེ་ན། རང་གི་འཇུག་ཡུལ་
དུ་གྱུར་པའི་དགག་པ་ཡོད་པའི་དོན་མཐུན་ཡིན་པའམ་རང་གི་དམིགས་ཡུལ་
དུ་གྱུར་པའི་དགག་པ་ཡོད་པའི་དོན་མི་མཐུན་གྱི་ཞེན་རིག་གང་རུང་དུ་གྱུར་པ།
དགག་རྟོག་གི་དོན། དེའི་ལྡོག་ཕྱོགས་ནས་སྒྲུབ་རྟོག་གི་དོན་དུ་འཇོག་པར་འཐུས་
སམ་སྙམ་སྟེ་དཔྱད། རྩོད་པའི་ཚེ། རང་གི་རྣམ་པའི་གཙོ་བོ་དགག་པའི་རྣམ་་
ཅན་དུ་འཆར་བའི་རིགས་སུ་གནས་པའི་ཞེན་རིག དགག་རྟོག་དང་། དེའི་
ལོགས་ཕྱོགས་ཀྱི་སྒྲུབ་རྟོག་གི་མཚན་ཉིད་འཇོག འདིར་བསྟན་ཤེས་སྒྲིབ་དགག་
རྟོག་དང་སྒྲུབ་རྟོག་དམིགས་པའི་སྒོ་ནས་ཕྱེས་ཀྱང་རུང་ངོ༌། དེ་ལྟར་ཤེས་སྒྲིབ་
རྟོག་པ་དང་ཤེས་སྒྲིབ་གཟུང་རྟོག་སོགས་ཀྱི་ཁྱད་པར་ལེགས་པར་བསྟན་པས་
དེ་དག་ལ་མུ་གསུམ་མུ་བཞིའི་སྒོ་ནས་དཔྱད་ན་རིགས་པའི་སྒོ་བཟང་པོ་ཡོད་དོ།
དེ་བཞིན་དུ་འཛིན་རྟོག་དང་ཤེས་སྒྲིབ་འཛིན་རྟོག་སོགས་ཀྱི་དོན་ཚིག་ཚོགས་
139



གཟུར་གནས་ཀུནྡ་བཞད་པའི་འཛུམ་ཟེར།
སྐྱངས་པའི་ཕྱིར་མ་བྲིས་པས་བློ་གསར་རྣམས་ཀྱིས་གཟུང་རྟོག་བཤད་པ་ལ་
རིགས་འགྲེས་ཤེས་པར་གྱིས་ཤིག
གཞན་དག་འདིར་བསྟན་ཤེས་སྒྲིབ་གཟུང་འཛིན་གྱི་རྟོག་པའི་གོ་དོན་དེ་
ལྟར་བཤད་པ་ནི་དམིགས་པའི་སྒོ་ནས་དེ་གཉིས་ཀྱི་ཁྱད་པར་འབྱེད་པ་ཞེ་ཕུགས་
སུ་འཚངས་པས་རྗེ་ཡབ་སྲས་ཀྱི་དགོངས་པ་དང་འགལ་ཟེར་བ་དང་། ཕར་
ཕྱིན་སྤྱི་དོན་གྱི་མཆན་འགྲེལ་ལ་ལས། སྣང་བ་གཉིས་ཀར་གཟུང་རྟོག་དང་
འཛིན་རྟོག་ཡིན་མིན་ལ་མུ་བཞི་ཡོད་པར་གསུངས་པ་ལ་བརྟེན་ནས་དམིགས་
ཡུལ་གྱི་སྒོ་ནས་གཟུང་རྟོག་འཛིན་རྟོག་བྱེད་ཚུལ་ཡོད་པར་སྒོ་བློའི་ཡིག་ཆར་
གསུངས་ཀྱང་། དེ་ནི་སྐབས་འདིའི་གཟུང་རྟོག་འཛིན་རྟོག་གི་དོན་མ་ཡིན་ཞིང་།
གསེར་རྣམ་གཉིས་ཀའི་དགོངས་པ་མིན་པར་སྣང་བས་དཔྱད་དགོས་ཏེ། ཞེས་
གསུངས་པ་དག་འཐད་མིན་གྱི་གསལ་ལོན་དཀྱུས་གཅིག་ཏུ་འགོད་པར་བྱའོ། །
དམིགས་པའི་སྒོ་ནས་ཁྱད་བྱེད་པ་རྗེ་ཡབ་སྲས་ཀྱི་དགོངས་པར་མ་རེག་
པར་སྨྲ་བ་གཟུང་བ་དང་འཛིན་པ་དམིགས་པར་བཟུང་བ་ཙམ་ལ་བྱེད་དམ་གཟུང་
འཛིན་གྱི་དམིགས་པ་ཁོ་ནའི་ཁྱད་འབྱེད་པ་ལ་བྱེད། དང་པོ་ལྟར་ན། གཟུང་
བའི་ཆོས་ལ་དམིགས་པ་དང་འཛིན་པའི་ཆོས་ལ་དམིགས་པ་སོ་སོར་བཤད་ཙམ་
གྱིས་རྗེ་ཡབ་སྲས་ཀྱི་དགོངས་པ་མིན་པར་འདོད་པ་གཏད་སོ་མེད་པའི་གཏམ་
སྟེ༑ དེ་ཙམ་གྱིས་མི་འཐད་པར་རྣམ་བཤད་གསེར་ཕྲེང་གང་ནའང་མི་གསལ་
བའི་ཕྱིར་རོ། ཕྱི་མ་ལྟར་ན། རྣམ་བཤད་ལས། གཟུང་འཛིན་དུ་རྟོག་པ་
དམིགས་པའི་སྒོ་ནས་འབྱེད་པ་མི་འཐད་དེ། གཟུང་བར་རྟོག་པ་དང་འཛིན་
140



ཤེས་སྒྲིབ་གཟུང་འཛིན་རྟོག་པ།
པར་རྟོག་ཅེས་རྣམ་པའི་འཛིན་སྟངས་སུ་བཤད་ཀྱི། རྟོག་པའི་དམིགས་ཡུལ་
དུ་མ་བཤད་པའི་ཕྱིར་རོ། ཞེས་གསུངས་པ་དང་། གསེར་ཕྲེང་ལས། འོ་
ན་ལོངས་སྤྱོད་པ་པོ་ལ་འཛིན་པ་དང་། ལོངས་སྤྱད་བྱ་ལ་གཟུང་བར་བཤད་
པ་མི་འཐད་དེ། མུ་བཞི་རྩི་བའི་སྐབས་ཀྱི་གཟུང་འཛིན་དང་མི་མཐུན་པའི་ཕྱིར་
ཞེ་ན། ཞེས་པ་ནས། རྟོག་པ་བཞི་པའི་ཡུལ་དུ་གཟུགས་ཅན་བཤད་པ་རྣམས་
དོར་དགོས་པར་འགྱུར་རོ། ཞེས་གཟུང་འཛིན་གྱི་རྟོག་པ་དམིགས་ཡུལ་གྱིས་
འབྱེད་པ་མི་འཐད་པར་གསུངས་པས་རྗེ་ཡབ་སྲས་ཀྱི་དགོངས་པ་མ་ཡིན་པར་
བརྗོད་པ་ལེགས་ཀྱང་། སྤྱི་དོན་གསལ་བའི་སྒྲོན་མེ་ལས། སྔ་མ་ཁ་ཅིག་
ཡུལ་ལ་གཟུང་བ་དང་ཡུལ་ཅན་ལ་འཛིན་པར་བཤད་ཀྱང་། ཞེས་དམིགས་
པའི་སྒོ་ནས་ཁྱད་པར་འབྱེད་པ་མི་འཐད་པར་པཎ་ཆེན་ཐམས་ཅད་མཁྱེན་པ་
ཡང་བཞེད་པས་རྗེ་ཡབ་སྲས་ཀྱི་དགོངས་པ་དང་འགལ་བར་སྨྲ་བ་མཁས་པའི་
མཉམ་པར་མ་བཞག་པའི་གཏམ་མོ། །
ལོངས་སྤྱད་བྱར་བདེན་པར་འཛིན་པའི་འཛིན་སྟངས་དང་ལོངས་སྤྱོད་
བྱེད་དུ་བདེན་པར་འཛིན་པའི་འཛིན་སྟངས་ཀྱི་ཁྱད་པར་འབྱེད་པ་སྤྱི་མཐའི་
མཚན་ཉིད་འཇོག་ཚུལ་གྱིས་རྟོགས་ལ། ཉན་རང་གི་ལམ་འབྲས་ལ་དམིགས་
ནས་བྱང་སེམས་ལམ་གྱི་ལྡོག་བྱར་བདེན་པར་ཞེན་པའི་ཞེན་རིག་གཟུང་འཛིན་
གྱི་རྟོག་པ་གང་རུང་མ་ཡིན་པར་སྨྲ་བས་ཀྱང་གཟུང་འཛིན་གྱི་རྟོག་པ་གཉིས་ལ་
འཛིན་སྟངས་ཀྱིས་ཁྱད་འབྱེད་པ་གསལ་བས་སྤྱི་མཐའི་དགོངས་པ་གསེར་རྣམ་
གཉིས་དང་འགལ་བར་སྨྲ་བ་མི་འཐད་དོ། །
141



གཟུར་གནས་ཀུནྡ་བཞད་པའི་འཛུམ་ཟེར།
༢༽ རྟོགས་དཀའ་བ་བྱེ་བྲག་ཏུ་བཤད་པ།
དེ་ཡང་ཤེས་སྒྲིབ་ཀུན་ནས་ཉོན་མོངས་གཟུང་རྟོག་ལ་རྣམ་བྱང་གཟུང་
རྟོག་གིས་ཁྱབ་པ་ནི། ཉི་ཁྲི་སྣང་བ་ལས། གཟུང་བའི་རྣམ་པར་རྟོག་པ་དང་
པོ་གང་ཡིན་པ་དེ་ནི་གཉིས་པའང་ཡིན་ནོ། ཞེས་གཞན་དག་ཤེས་བྱེད་དུ་འདྲེན་
པ་ནི་ཉི་སྣང་གི་དགོངས་པ་མ་ཡིན་ནོ། འོ་ན་ཇི་ལྟར་ཞེ་ན། འདི་ལ་ྋརྗེ་ཡབ་
སྲས་ཀྱི་གསུང་གི་སྒྲས་ཟིན་མི་འདྲ་བའི་གནད་རྣམས་རིམ་པར་བཏུས་ཏེ་འགོད་
པར་བྱ། གསེར་ཕྲེང་ལས། དེ་ལ་གཟུང་རྟོག་གི་ཡུལ་ནི་ཉི་སྣང་ལས། དངོས་
པོ་ཙམ་ལ་བརྟེན་པ་དང་གཉེན་པོའི་ཕྱོགས་བརྟེན་པའོ། ཙམ་སྨོས་པ་ནི་ཁྱད་
པར་བསལ་བའི་དོན་དུ་ཡིན་ནོ། ཞེས་དང་པོའི་ཀུན་བྱང་སོ་སོར་མ་ཕྱེ་བའི་
སྤྱི་ཙམ་པ་དང་། གཉིས་པས་ཡུལ་རྣམ་བྱང་དུ་རིས་སུ་ཆད་པ་ལ་བྱས་ནས་
དང་པོ་ལ་གཉིས་པ་ཡིན་པ་དང་། གཉིས་པ་ལ་དང་པོ་མིན་པས་ཁྱབ་པར་མཛད་
ཀྱང་། ཞེས་གསུངས། རྣམ་བཤད་སྙིང་པོའི་རྒྱན་“”ལས། སློབ་དཔོན་
འཕགས་པས་གཟུང་བའི་རྣམ་པར་རྟོག་པ་དང་པོ་གང་ཡིན་པ་གཉིས་པར་བསྟན་
པའི་དོན་ནི་ཀུན་ནས་ཉོན་མོངས་པ་དང་རྣམ་བྱང་གི་གཟུང་བ་ཙམ་ལ་དམིགས་
ནས་གཟུང་བྱར་བདེན་པར་ཞེན་པ་ཡིན་ན། རྣམ་བྱང་གཟུང་རྟོག་ཡིན་པས་
ཁྱབ་པར་བསྟན་པ་ཡིན་གྱི། ཀུན་ནས་ཉོན་མོངས་གཟུང་རྟོག་ལ་རྣམ་བྱང་གཟུང་
རྟོག་གིས་ཁྱབ་པར་བསྟན་པ་ནི་འབྲེལ་མེད་པའོ། ཞེས་གསུངས་པ་དང་། རྟོགས་
དཀའི་སྣང་བ་ལས། འཕགས་པས་གཟུང་རྟོག་དང་པོ་འདི་དངོས་པོ་ཙམ་
གྱི་རྟོག་པར་བྱས་ནས་འདི་དང་རྣམ་བྱང་གཟུང་རྟོག་མི་འགལ་ཞིང་གཟུང་རྟོག་
142



ཤེས་སྒྲིབ་གཟུང་འཛིན་རྟོག་པ།
ཐ་མ་ཡིན་ན་དང་པོའང་ཡིན་དགོས་ལ། དང་པོ་ཐ་མ་མིན་པའང་ཡོད་པར་
བཞེད་དོ། ཞེས་གསུངས་པ་དག་ལས་ཤེས་སྒྲིབ་གཟུང་རྟོག་དང་པོ་དང་གཉིས་
པ་མི་འགལ་བར་སྒྲས་ཟིན་ལ་གསལ་བས་གཟུང་རྟོག་དང་པོ་ལ་ཀུན་བྱང་སྤྱི་
ཙམ་ལ་དམིགས་པ་དང་ཀུན་ཉོན་རིས་ཆད་ལ་དམིགས་པ་གཉིས། གཟུང་རྟོག་
གཉིས་པ་ཡང་ཀུན་བྱང་སྤྱི་ཙམ་ལ་དམིགས་པ་དང་རྣམ་བྱང་རིས་ཆད་ལ་
དམིགས་པ་གཉིས་སུ་ཕྱེས་ན་གོང་གི་གསུང་ཟིན་རྣམས་ཀྱི་དགོངས་གནད་གཅིག་
ཏུ་འབབ་ལ། ཀུན་བྱང་སྤྱི་ཙམ་ལ་དམིགས་པའི་གཟུང་རྟོག་དང་པོ་ལ་གཟུང་
རྟོག་གཉིས་པས་ཁྱབ་ཀྱང་། རྣམ་བྱང་རིས་ཆད་ལ་དམིགས་པའི་གཟུང་རྟོག་
གཉིས་པ་ལ་དང་པོ་མིན་པས་ཁྱབ་པ་གསེར་ཕྲེང་གི་དགོངས་པར་འཐད་པ་བཞིན་
ཕྱི་མ་གཉིས་ཀྱི་དགོངས་པ་གཅིག་གོ། ཁོ་བོ་ན་རེ། ཀུན་བྱང་སྤྱི་ཙམ་ལ་དམིགས་
པའི་གཟུང་རྟོག་དང་པོ་དེ་རྣམ་བྱང་གཟུང་རྟོག་ཏུ་རྣམ་བཤད་ལས་གསུངས་པས་
སྔ་མ་དང་མཐུན་པར་སྨྲ་བ་མི་འཐད་ཅེ་ན། སྐྱོན་མེད་དེ། ཙམ་སྒྲས་ཁྱད་
པར་བསལ་ནས་ཀུན་བྱང་སྤྱི་ལ་དམིགས་པའི་གཟུང་རྟོག་དང་པོ་གང་ཡིན་རྣམ་
བྱང་ཕྱོགས་ལ་དམིགས་པའི་གཟུང་རྟོག་གཉིས་པར་བསྟན་གྱི། གཟུང་རྟོག་
དང་པོ་རྣམ་བྱང་གཟུང་རྟོག་ཏུ་བསྟན་པ་མ་ཡིན་པར་སྙམ། སྔ་མའི་འདོད་
པ་ལྟར་ན། ཤེས་སྒྲིབ་གཟུང་རྟོག་དང་པོ་རྣམ་བྱང་གཟུང་རྟོག་ཏུ་འདོད་པའི་
རྟགས་སུ་དམིགས་ཡུལ་ལ་རྣམ་བྱང་ཡོད་པར་འགོད་ན། ཀུན་ཉོན་གཟུང་རྟོག་
ཏུ་མི་འདོད་པའི་རྒྱུ་མཚན་མི་རྙེད་ཅིང་། ཀུན་ཉོན་གཟུང་རྟོག་དང་རྣམ་བྱང་
གཟུང་རྟོག་གི་ངོ་བོ་ཡང་འཆོལ་བར་འགྱུར་ལ། ཁྲ་འཛིན་མིག་ཤེས་དེ་སྔོན་
143



གཟུར་གནས་ཀུནྡ་བཞད་པའི་འཛུམ་ཟེར། །
འཛིན་མིག་ཤེས་དང་སེར་འཛིན་མིག་ཤེས་སོགས་སུ་རེ་རེ་ནས་ཐལ་ལོ། ཞེས་
སོགས་ཀྱི་གནོད་བྱེད་ལ་ལན་གདབ་ཚུལ་བསམ་པར་བྱ་ཞིང་། （ཉི་སྣང་དུ་ཀུན་
ཉོན་གཟུང་རྟོག་དང་རྣམ་བྱང་གཟུང་རྟོག་གི་ཐ་སྙད་མི་མཛད་པར་གསུངས་པ་ཡང་ཡོད།)ད་དུང་
རྣམ་བྱང་གཟུང་རྟོག་དང་རྣམ་བྱང་གཟུང་རྟོག་ཁོ་ནའི་ཞིབ་ཆ་བཏོན་ནས་སྔ་
མ་དང་ཀུན་ཉོན་གཟུང་རྟོག་མི་འགལ་བར་འགའ་ཞིག་མཛད་མོད་སྔར་བཤད་
པ་ལྟར་ལེགས་སོ། སྤྱི་དོན་ལས། ཤེས་སྒྲིབ་གཟུང་རྟོག་དང་པོ་ཡིན་ན་
རང་གི་དམིགས་ཡུལ་དུ་གྱུར་པའི་ཀུན་ནས་ཉོན་མོངས་ཕྱོགས་ཀྱི་བདེན་པ་དང་
རྣམ་བྱང་ཕྱོགས་ཀྱི་བདེན་པ་གཉིས་ཀ་ཡོད་པས་ཁྱབ། གཟུང་རྟོག་གཉིས་པ་
ཡིན་ན་རང་གི་དམིགས་ཡུལ་དུ་གྱུར་པའི་རྣམ་བྱང་ཕྱོགས་ཀྱི་བདེན་པ་ཁོ་
ན་ཡོད་པས་ཁྱབ་པའི་ཕྱིར། ཞེས་དངོས་པོ་ཙམ་ལ་དམིགས་པའི་ཤེས་སྒྲིབ་
གཟུང་རྟོག་དང་པོའི་དམིགས་ཡུལ་ལ་གཉིས་ལས། རྣམ་བྱང་རིས་སུ་ཆད་
པའམ་རྣམ་བྱང་ཁོ་ནར་དམིགས་པའི་གཟུང་རྟོག་ལ་གཉིས་པས་ཁྱབ་པ་ཉི་
སྣང་གི་དགོངས་གཞིར་བཀྲལ་བར་སྣང་བས་གསེར་རྣམ་དང་མཐུན་པར་
སྙམ་ཡང་དཔྱད་བཟོད་དཀའ་བས་རེ་ཞིག་བློ་གྲོས་དཀྱེལ་བོ་ཆེ་དག་གི་དཔྱད་
གཞིར་བསྲིངས་སོ། །
༣༽ མཇུག་བསྡུ་བ།
དེ་ལྟར་ཤེས་སྒྲིབ་གཟུང་འཛིན་གྱི་རྟོག་པའི་ངོ་བོ་དང་ཁྱད་པར་འཇོག་
ཚུལ་སོགས་གཙོ་བོར་རང་གི་གོ་ཚུལ་ལ་གཞི་བཅོལ་ཏེ་བརྟག་གཞིགས་ཀྱི་ཁུལ་
ལགས་མོད། མ་རྟོགས་པ་དང་ལོག་པར་བཤད་པའི་སྒྲིབ་པ་ཅི་མཆིས་གཟུར་
144



ཤེས་སྒྲིབ་གཟུང་འཛིན་རྟོག་པ།
གནས་སྨྱུག་འཛིན་པ་དག་གིས་རང་འགན་དང་དུ་བླངས་ཏེ་རྐྱེན་ངན་ལམ་ཁྱེར་
གྱི་གདམས་པ་སྩོལ་གནང་ཡོང་བར་ཞེ་ཐག་པ་ནས་གསོལ་བའོ། །
སྨྲས་པ། འདིར་འབད་ལེགས་བྱས་དགེ་བ་དཀར་པོའི་མཐུས། །ཉམ་
ཐག་འཁོར་བའི་མ་རྒན་སེམས་ཅན་རྣམས། །ཀུན་སྦྱོར་སྒྲིབ་པའི་གདུང་བ་
ཀུན་སེལ་ཏེ། །ཕན་བདེའི་ལམ་བཟང་མྱུར་དུ་ཐོབ་གྱུར་ཅིག །
145



ཚོགས་གཉིས་ཀྱི་སྐོར་ལ་མདོ་ཙམ་དཔྱད་པ་
བློ་གསར་མིག་འབྱེད།
༄༅།། བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
སྟོན་པ་མཉམ་མེད་བདེ་བར་གཤེགས་པའི་ཐུགས་རྗེ་ཆེན་པོས་འགྲོ་བ་
རྣམས་ཀུན་རྨོངས་མ་རིག་པའི་འཁོར་བ་ལས་སྒྲོལ་ཞིང་། ངེས་ལེགས་རྣམ་
པར་ཐར་བའི་གོ་འཕང་མྱུར་དུ་འབྱིན་པའི་རྒྱུ་ཚོགས་གཉིས་ཐབས་དང་བཅས་
པ་སྟོན་པའི་གསུང་གི་ཉིན་བྱེད་སྣང་བས་གང་ལ་གང་འདུལ་གྱིས་གདུལ་བྱའི་
སྙིང་གི་མུན་པ་སེལ་བར་མཛད་ཅིང་། བཀའ་ཡི་དགོངས་པ་རང་དབང་དུ་
འགྲེལ་པར་རྒྱལ་བ་རང་ཉིད་ཀྱིས་ལུང་བསྟན་པའི་འཕགས་པ་ཡབ་སྲས་ལ་
སོགས་པའི་རྟགས་དཔེ་ཐལ་ངག་གི་རིགས་ལམ་ཕྲ་མོས་རྒྱལ་བའི་དགོངས་པ་
སྔ་ཕྱི་དངོས་ཤུགས་འགལ་མེད་གནད་གཅིག་ཏུ་སྒྲུབ་པའི་ཤིང་རྟའི་སྲོལ་བཏོད་
ཀྱིས་འགྲོ་བ་གྲངས་མཐའ་མེད་པར་སྡུག་བསྔལ་ལས་དབུགས་དབྱུངས་ཞིང་
རྗེས་སུ་འཛིན་པའི་སྒྲོན་བསྐལ་གྱི་དུས་སུ། ངེས་འབྱུང་བསམ་པས་ཚངས་
སྤྱོད་རྒྱན་དུ་བཟུང་ཞིང་ངེས་ལེགས་བསྒྲུབ་བྱར་དམིགས་པའི་འོ་སྐོལ་སྙིང་ནས་
གྲོལ་བ་དོན་གཉེར་ལ་མོས་པ་དག་གིས་དོན་མེད་གཡེང་བས་མི་འཕྱན་པར་གཞན་
དོན་ལྷུན་གྱིས་འགྲུབ་པའི་རྫོགས་བྱང་གི་འབྲས་བུ་འཐོབ་པའི་མཐུན་རྐྱེན་ཚོགས་
གཉིས་ལ་འབད་པ་གཙིགས་སུ་ཆེ། དེ་ལ་ཚོགས་གཉིས་ཀྱི་ངོ་བོ་དང་དབྱེ་བ་
147



གཟུར་གནས་ཀུནྡ་བཞད་པའི་འཛུམ་ཟེར།
སོགས་སོ་སོའི་རྣམ་གཞག་ཕྱིན་ཅི་མ་ལོག་པར་ཆུབ་གལ་ཆེ་བར་མཐོང་ནས་
ཚོགས་སྒྲུབ་སྤྱིར་བསྟན་ལས་འཕྲོས་ཏེ་ཐོས་ཟིན་ཙམ་འབྲི་བར་འབད་དོ། །
༡༽ ཚོགས་ཀྱི་ངོ་བོའི་སྐོར་ལ་དཔྱད་པ།
སྤྱིར་ཚོགས་ཀྱི་སྐད་དོད་སཾ་བྷ་ར་ཞེས་འབྱུང་ལ། སཾ་ནི་ཡང་དག་པར་
འགྲུབ་པ། བྷ་ནི་ངོ་བོ། ར་ནི་འཛིན་པ་སྟེ། བྱང་ཆུབ་ཡང་དག་པར་འགྲུབ་
པར་བྱེད་པ་ལ་གོ། མདོས་འཕྲོས་ཀྱི་དབང་དུ་བྱས་ན། འཇུག་སྒྲུབ་བསྟན་
པའི་མདོ་ལས། རབ་འབྱོར་བྱང་ཆུབ་ཆེན་པོའི་དཔའ་བར་འགྲོ་བ་ཞེས་པ་
ནས་བྱང་ཆེན་ཤེར་ཕྱིན་ལ་སྤྱོད་པའི་ཐེག་པ་ཆེན་པོའོ། ཞེས་པ་ལས་བསོད་
ནམས་ཀྱི་ཚོགས་འཕྲོས་པ་དང་། ཡང་དེ་ཉིད་ལས། རབ་འབྱོར་བྱང་ཆུབ་
ཆེན་པོའི་སྟོང་པ་ཉིད་ནི་ནང་སྟོང་པ་ཉིད་དང་ཞེས་པ་ནས་འདི་ནི་བྱང་ཆུབ་ཆེན་
པོའི་ཐེག་པ་ཆེན་པོའོ། ཞེས་པ་ལས་ཡེ་ཤེས་ཀྱི་ཚོགས་འཕྲོས་ཤིང་བསྟན་པ་
ཡིན་ནོ། དེ་དག་གི་དགོངས་པ་བསྟན་བཅོས་སུ་འགྲེལ་པ་ལ། མངོན་རྟོགས་
རྒྱན་ལས། ཡེ་ཤེས་དང་ནི་བསོད་ནམས་དང་། །ཞེས་གསུངས་ཤིང་། རྗེ་
བཙུན་གྱིས་རྟོགས་དཀའ་བ་བྱེ་བྲག་ཏུ་བཤད་པའི་སྐབས་སུ་སའི་ཚོགས་ཡོངས་
སྦྱོང་དང་གཉེན་པོའི་ཚོགས་རྣམས་རྣམ་རྟོག་བཞིའི་གཉེན་པོ་མཐོང་སྒོམ་གྱི་སྒོ་
ནས་རྒྱས་པར་བཀྲལ་མོད། ཡེ་ཤེས་ཀྱི་ཚོགས་འགྲེལ་པ་དོན་གསལ་དུ་སློབ་
དཔོན་གྱིས་རྒྱས་པར་ཁ་བསྐངས་ཏེ་བཤད་པ་ཡིན་ནོ། ཟག་བཅས་ཟག་མེད་
གང་རུང་གིས་བསྡུས་པའི་རྣམ་དཀར་གྱི་དགེ་བ། ཚོགས་ཀྱི་མཚན་ཉིད་དུ་
ཕལ་ཆེར་མཛད། རང་འབྲས་བྱང་ཆེན་འབྱིན་པའི་རིགས་སུ་གནས་པའི་
148



ཚོགས་གཉིས་ལ་དཔྱད་པ།
རྣམ་དཀར་གྱི་དགེ་བ། ཐེག་ཆེན་གྱི་ཚོགས་ཀྱི་མཚན་ཉིད། རང་འབྲས་ཐེག་
དམན་གྱི་བྱང་ཆུབ་འབྱིན་པའི་རིགས་སུ་གནས་པའི་རྣམ་དཀར་གྱི་དགེ་བ། ཐེག་
དམན་གྱི་ཚོགས་ཀྱི་མཚན་ཉིད། ཁོ་ན་རེ། ལམ་མ་ཞུགས་ཀྱི་གཟུངས་ཀྱི་
ཚོགས་རྣམས་ཚོགས་གང་ཞིག རྣམ་དཀར་གྱི་དགེ་བར་མི་འཐད་པའི་ཕྱིར།
དང་པོ་གྲུབ་སྟེ། གསེར་ཕྲེང་ལས། རྣམ་སྨིན་ཐོས་ལ་གོམས་པ་ནི་ལམ་
མ་ཞུགས་པ་ལ་ཡང་ཡོད་དེ། ཞེས་གསུངས་པའི་ཕྱིར། ཕྱི་མ་གྲུབ་སྟེ། རྣམ་
སྨིན་གྱི་འབྲས་བུ་ཡིན་པའི་ཕྱིར། ཞེས་བརྒལ་ཞིང་བརྟགས་ཀྱང་། རྣམ་སྨིན་
གྱི་འབྲས་བུ་ལ་ལུང་མ་བསྟན་གྱིས་མ་ཁྱབ་པར་སྤྱན་དང་མངོན་ཤེས་ཀྱི་ཁྱད་
པར་ལས་རྟོགས་ཏེ། ཉི་སྣང་ལས། མིག་གཉིས་ཀྱི་ཁྱད་པར་ནི་འདི་ཡིན་
ཏེ༑ སྤྱན་ལྔས་བསྡུས་པའི་ལྷའི་སྤྱན་གང་ཡིན་པ་དེ་ནི་རྣམ་པར་སྨིན་པ་ལས་
བྱུང་བ་ཡིན་ལ། མངོན་པར་ཤེས་པས་བསྡུས་པ་འདི་ནི་བསམ་གཏན་མངོན་
པར་འདུ་བྱེད་པ་ལས་བྱུང་བ་ཡིན་ནོ། ཞེས་ལྷ་ཡི་སྤྱན་ལ་རྣམ་སྨིན་གྱི་འབྲས་
བུས་ངེས་པར་གསུངས་པ་དང་། མཐོང་སྒོམ་མི་སློབ་ལམ་གྱི་རྣམ་སྨིན་ལ་
རྣམ་དཀར་གྱི་དགེ་བ་ཡོད་ཆོག་པའི་ཕྱིར་སྙམ་སྟེ། ཀུན་མཁྱེན་ཕར་ཕྱིན་མཐའ་
དཔྱོད་”“ལས། ཐེག་ཆེན་ཐུན་མོང་མ་ཡིན་པའི་དབང་དུ་བྱས་ན་རྣམ་སྨིན་
གྱི་རྒྱུ་ལ་མི་དགེ་བ་དང་། དགེ་བ་ཟག་བཅས་ཀྱིས་མ་ཁྱབ་པར་ཐལ། མཉམ་
བཞག་རྣམ་པར་མི་རྟོག་པའི་ཡེ་ཤེས་ཀྱི་རྣམ་སྨིན་གྱི་འབྲས་བུ་ཡོད་པའི་ཕྱིར།
དེར་ཐལ། བྱང་སེམས་མཐོང་ལམ་པའི་རྣམ་པར་མི་རྟོག་པའི་ཡེ་ཤེས་ཀྱི་རྣམ་
སྨིན་ལ་ལོངས་སྤྲུལ་གྱི་འཁོར་དུ་སྐྱེས་པ་དང་། རྒྱུ་མཐུན་ཕྱི་མ་ཕྱི་མ་ཇེ་བཟང་
149



གཟུར་གནས་ཀུནྡ་བཞད་པའི་འཛུམ་ཟེར། །
དུ་འགྲོ་བ་དང་། དེའི་ངེས་འབྱུང་ས་བཅུ་ཅི་རིགས་རིམ་གྱིས་བགྲོད་པ་དང་།
དེའི་མཐར་ཐུག་སྐུ་གསུམ་དང་དབང་བཅུ་ཐོབ་པའི་ཕྱིར། ཞེས་གསུངས་པ་
ལྟར། ཐེག་པ་ཐུན་མོང་བའམ་མངོན་པ་མཛོད་ཀྱི་ལུགས་ལས་ཐེག་ཆེན་ཐུན་
མོང་མ་ཡིན་པ་ལ་རྣམ་སྨིན་གྱི་རྒྱུར་ཟག་བཅས་དགེ་མི་དགེ་གང་རུང་དང་འབྲས་
བུ་ལ་ལུང་མ་བསྟན་གྱིས་མ་ངེས་པའི་ཞིབ་ཆ་ལེགས་པའི་གནས་སུ་མཐོང་ཡང་
ཕར་ཕྱིན་སྤྱི་མཐའི་སྔ་ཕྱི་བར་གསུམ་དུ་མཛོད་ལྟར་བསྒྲུབས་པས་དཔྱད་དགོས་
ཤིང་། ད་དུང་གཟུངས་ཀྱི་ཚོགས་ཀྱི་མ་མཐའི་ས་མཚམས་ཐེག་ཆེན་སྦྱོར་
ལམ་བཟོད་པ་ཡན་ཆད་ནས་འཇོག་པས་གཟུངས་དང་གཟུངས་ཀྱི་ཚོགས་ཀྱི་
ཁྱད་པར་ཕྱེས་ཏེ་ཆོས་ཅན་མ་གྲུབ་པའི་ལན་གདབ་པ་ལ། འོ་ན། དེ་གཉིས་
ཀྱི་ཁྱད་པར་ཅི་ཞེ་ན། དམ་ཆོས་འཛིན་ཅིང་སྤེལ་བའི་ཐབས་གང་ཞིག དྲན་
པ་དང་ཤེས་རབ་གང་རུང་གིས་བསྡུས་པའི་སེམས་བྱུང་། གཟུངས་ཀྱི་མཚན་
ཉིད། དེ་གང་ཞིག ངན་འགྲོར་སྐྱེ་བ་འགོག་པའི་སོ་སོར་བརྟགས་མིན་གྱི་
འགོག་པ་ཐོབ་པའི་དྲན་པ་དང་ཤེས་རབ་གང་རུང་གིས་བསྡུས་(བསྡུས་ཞེས་པ་
ཡིན་པ་དང་ཁོངས་སུ་གཏོགས་པ་གཉིས་ཀ་ལ་འཇུག་པར་སྤྱི་མཐར་གསལ་བས་འདིར་སྔ་མར་
སྦྱར་)པའི་སེམས་བྱུང་། གཟུངས་ཀྱི་ཚོགས་ཀྱི་མཚན་ཉིད། གཟུངས་ཀྱི་
ཚོགས་སྒྲུབ་ཐེག་ཆེན་སྦྱོར་ལམ་ཆོས་མཆོག་འབྲིང་མན་ཆད་ལས་ཁྱད་པར་
དུ་འཕགས་དགོས་པ་ཡིག་ཆའི་དགོངས་པ་ལྟར་རོ། །
༢༽ ཚོགས་གཉིས་ཀྱི་ཁྱད་པར་ལ་དཔྱད་པ།
སྤྱིར་ཚོགས་གཉིས་མི་འགལ་ཡང་གཙོ་བོ་ཆོས་གཟུགས་ཀྱི་སྐུའི་ལག་
150



ཚོགས་གཉིས་ལ་དཔྱད་པ།
རྗེས་འཇོག་པའི་ཚོགས་གཉིས་འགལ་བའི་ཞིབ་ཆ་འདོད་མོད། ཐབས་ཤེས་
ཀྱི་རྟོགས་རིགས་སུ་གནས་པའི་ཚོགས་གཉིས་ཀྱི་ལྡོག་པ་ནས་ཆོས་གཟུགས་ཀྱི་
སྐུའི་ལག་རྗེས་བཞག་པའི་ཚོགས་གཉིས་ཀྱང་འགལ་བའི་ཁས་ལེན་གྱི་དམ་བཅའ་
ལ༑ ཚོགས་གཉིས་སོ་སོའི་ངོ་བོ་ནི། ཐབས་ཀྱི་རྟོགས་རིགས་སུ་གནས་པའི་
རྣམ་དཀར་གྱི་ཡོན་ཏན། བསོད་ནམས་ཀྱི་ཚོགས་ཀྱི་མཚན་ཉིད། ཤེས་རབ་
ཀྱི་རྟོགས་རིགས་སུ་གནས་པའི་རྣམ་དཀར་གྱི་ཡོན་ཏན། ཡེ་ཤེས་ཀྱི་ཚོགས་
ཀྱི་མཚན་ཉིད། ཐེག་ཆེན་གྱི་ཚོགས་གང་ཞིག ཐབས་ཀྱི་རྟོགས་རིགས་སུ་
གནས་པ། ཐེག་ཆེན་གྱི་བསོད་ནམས་ཀྱི་ཚོགས་ཀྱི་མཚན་ཉིད། ཐེག་ཆེན་
གྱི་ཚོགས་གང་ཞིག ཤེས་རབ་ཀྱི་རྟོགས་རིགས་སུ་གནས་པ། ཐེག་ཆེན་གྱི་
ཡེ་ཤེས་ཀྱི་ཚོགས་ཀྱི་མཚན་ཉིད། དེ་བཞིན་དུ་ཐེག་དམན་པའི་ཚོགས་གཉིས་
ཀྱི་ངོ་བོ་ལ་ཡང་རིགས་འགྲེས་ཤེས་པར་བྱའོ། ། །
ཁོ་བོ་ན་རེ། ཐབས་ཤེས་ཀྱི་རྟོགས་རིགས་གཉིས་འགལ་བས་མཚན་
ཉིད་དེ་ལྟར་འཐད་དཀའ་བ་ནི། མདོ་སྡེ་རྒྱན་ལས། སྦྱིན་པ་ཚུལ་ཁྲིམས་
བསོད་ནམས་ཀྱི། །ཚོགས་ཡིན་ཤེས་རབ་ཡེ་ཤེས་ཀྱི། །གསུམ་པོ་གཞན་ནི་
གཉིས་ཀ་སྟེ། །ཞེས་གསུངས་ཤིང་། ཐེག་དམན་ལ་ཚོགས་གཉིས་ཀྱི་རྣམ་
གཞག་མི་འཐད་པར་འཇུག་པའི་རང་འགྲེལ་ལས་གསུངས་པའི་ཕྱིར། ཞེས་
ཟེར་མོད། རང་ཉིད་ཀྱི་གོ་ཚུལ་ནི། ཐབས་ཤེས་ཀྱི་རྟོགས་རིགས་སུ་གནས་
པའི་ཁྱད་པར་གྱིས་ཚོགས་གཉིས་འགལ་བར་འདོད་ནའང་། སངས་རྒྱས་
འཕགས་པའི་ཐུགས་རྒྱུད་ཀྱི་བསམ་གཏན་དང་ཏིང་ངེ་འཛིན་ལྟ་བུ་རང་ཡུལ་
151



གཟུར་གནས་ཀུནྡ་བཞད་པའི་འཛུམ་ཟེར། །
ལ་སོ་སོར་དཔྱོད་པའམ་བརྟགས་པའི་ཆ་ཡོད་པར་དགོངས་ནས་མདོ་སྡེ་རྒྱན་
ལས་དེ་ལྟར་གསུངས་པར་སེམས་སོ། སྤྱིར་ཐབས་ཤེས་ཀྱི་རྟོགས་རིགས་སུ་
གནས་པའི་ཁྱད་པར་ཤིན་ཏུ་འབྱེད་དཀའ་ཡང་ཅི་ནུས་ཀྱིས་བརྗོད་པའི་ཁུར་
བཟུང་ན། རང་ཡུལ་ལ་སོ་སོར་དཔྱོད་པའི་རབ་ཏུ་ཕྱེ་བའི་རིགས་སུ་གནས་
པའི་བློ། ཤེས་རབ་ཀྱི་རྟོགས་རིགས་སུ་གནས་པའི་དོན། བྱང་ཆུབ་དོན་དུ་
གཉེར་བར་སོང་བའི་ཆ་ནས་བཞག་པའི་རབ་ཏུ་ཕྱེ་བའི་བློ། ཐབས་ཀྱི་རྟོགས་
རིགས་སུ་གནས་པའི་དོན། ཉོན་སྒྲིབ་སྤོང་བའི་ལམ་དང་དམིགས་རྣམ་མཐུན་
པའི་རིགས་སུ་གནས་པའི་བློ། ཉན་ཐོས་ཀྱི་རྟོགས་རིགས་སུ་གནས་པའི་དོན།
ཉན་ཐོས་ཀྱི་ཤེས་བསྐྱེད་ཀྱིས་རིགས་སུ་གནས་པ་གང་ཞིག རང་ཡུལ་ལ་སོ་
སོར་དཔྱོད་པའི་རབ་ཏུ་ཕྱེ་བའི་བློ། ཉན་ཐོས་ཀྱི་ཤེས་རབ་ཀྱི་རྟོགས་རིགས་
སུ་གནས་པའི་དོན། ཉན་ཐོས་ཀྱི་ཐར་པ་དོན་དུ་གཉེར་བའི་ཆ་ནས་བཞག་པའི་
རབ་ཏུ་ཕྱེ་བའི་བློ། ཉན་ཐོས་ཀྱི་ཐབས་ཀྱི་རྟོགས་རིགས་སུ་གནས་པའི་དོན།
དེ་བཞིན་དུ་རང་སངས་རྒྱས་དང་ཐེག་ཆེན་ལ་ཡང་རིགས་འགྲེས་ཤིང་། ཐེག་
པ་དེ་དང་དེའི་ཐབས་ཤེས་ཀྱི་རྟོགས་རིགས་སུ་གནས་པའི་ལམ་གྱི་ངོ་བོ་ནི་སྔ་
མ་དག་ལས་སླ་ཞིང་སྔར་བཤད་པས་ཀྱང་གོ་ནུས་པས་ཡིག་ཚོགས་བསྐྱངས་
ལ༑ ཚོགས་གཉིས་མ་ཟད་ཐབས་དང་ཤེས་རབ་ཀྱང་འགལ་བས་ཐེག་ཆེན་
སེམས་བསྐྱེད་དང་མཚུངས་ལྡན་གྱི་ཤེས་རབ་ལྟ་བུ་ཐབས་ཀྱི་རྟོགས་རིགས་སུ་
གནས་ཀྱང་ཐབས་མ་ཡིན་པ་དང་། སྟོང་ཉིད་རྟོགས་པའི་དྲན་པ་དང་ཏིང་ངེ་
འཛིན་ལྟ་བུ་ཤེས་རབ་ཀྱི་རྟོགས་རིགས་སུ་གནས་པ་ལས་ཤེས་རབ་མ་ཡིན་པའི་
152



ཚོགས་གཉིས་ལ་དཔྱད་པ།
གོ་བབས་ལེགས་སྙམ། རང་རྒྱལ་ལ་གཟུགས་ཕུང་གི་འོད་དང་གཙུག་ཏོར་
སོགས་དེ་བཞིན་གཤེགས་པའི་མཚན་དཔེ་རྗེས་མཐུན་པའི་ལག་རྗེས་འཇོག་པའི་
བསོད་ནམས་ཀྱི་ཚོགས་དང་ཡེ་ཤེས་ཀྱི་ཚོགས་གཉིས་ལས་བྱང་ཆེན་འབྱིན་
པའི་ཚོགས་གཉིས་གསོག་པ་མེད་པ་ལ་དགོངས་ནས་འཇུག་འགྲེལ་ལས་དེ་ལྟར་
གསུངས་མོད། ཉན་ཐོས་ལ་སྔ་མ་ལྟ་བུའི་མཚན་བཟང་དཔེ་བྱད་དང་དེ་ཐོབ་
བྱེད་ཀྱི་ཚོགས་གཉིས་འཇོག་པའི་ཡིག་ཆ་གསལ་པོར་མཇལ་ཡུལ་དུ་མ་གྱུར་
ལ་རིགས་པས་ཀྱང་འཐད་དོཀའ་འམ་དཔྱད་གཞིའོ། །
༣༽ ས་ཡི་ཚོགས་སྒྲུབ་བྱེ་བྲག་ཏུ་བཤད་པ།
རྒྱན་རྩ་བར་ཤོ་ལོ་ཀ་ཉི་ཤུ་རྩ་གསུམ་གྱིས་ས་དེ་དང་དེའི་སྐྱོན་དང་བྲལ་
ཞིང་ཡོན་ཏན་རྫོགས་པའི་ཡོངས་སྦྱོང་གི་སྒོ་ནས་ས་ཡི་ཚོགས་སྒྲུབ་རྒྱས་པར་
བཀྲལ་ལ། སྟོང་ཉིད་མངོན་སུམ་དུ་རྟོགས་པའི་ཤེས་རབ་དང་སྙིང་རྗེ་ཆེན་
པོས་ཟིན་པའི་བྱང་འཕགས་ཀྱི་མཁྱེན་པ། བྱང་འཕགས་ཀྱི་སའི་གོ་དོན་དུ་མཛད་
ཅིང་། དེ་ལ་དང་པོ་རབ་ཏུ་དགའ་བ་ནས་ཆོས་ཀྱི་སྤྲིན་ཏེ་བཅུར་དབྱེ། ས་
དང་པོའི་སྐྱོན་དང་བྲལ་ཞིང་ས་དང་པོའི་ཡོན་ཏན་རྫོགས་པའི་ས་དང་པོའི་མཁྱེན་
པ༑ ས་དང་པོའི་ཡོངས་སྦྱོང་གི་མཚན་ཉིད། ས་ཕྱི་མ་དགུའི་ཡོངས་སྦྱོང་
གི་མཚན་ཉིད་ཀྱང་སྔ་མ་ལྟར་རིགས་འགྲེས་འཇོག ས་དང་པོའི་སྐྱོན་ནི་ས་
དེའི་སྐབས་སུ་སྤང་བར་བྱ་བའི་སྒྲིབ་པར་འཇོག་པས་ཐེག་ཆེན་མཐོང་ལམ་བར་
ཆད་མེད་ལམ་ལ་ས་དང་པོའི་སྐྱོན་དང་མ་བྲལ་ཞིང་ཡོན་ཏན་མ་རྫོགས་པས་
སྔར་གྱི་མཚན་ཉིད་འཐད་དཀའ་བར་གཞན་དག་བརྗོད་ལ། དེ་ལྟར་བརྗོད་
153



གཟུར་གནས་ཀུན་བཞད་པའི་འཛུམ་ཟེར། །
པའི་ཤེས་བྱེད་ནི། དབུ་མའི་རྣམ་བཤད་དགོངས་པ་རབ་གསལ་ལས། འོ་
ན་ཐེག་ཆེན་མཐོང་ལམ་བར་ཆད་མེད་ལམ་གྱི་དུས་སུ་དེའི་སྤང་བྱ་མཐོང་སྤང་
མེད་ཀྱང་། སྒོམ་སྤང་གི་བག་ལ་ཉལ་ཡོད་དགོས་ལ། ཞེས་གསུངས་པ་དང་།
དབུ་མའི་སྤྱི་དོན་ལས། རང་རྒྱུད་པ་གཞིར་བཞག་ལ་སེམས་དཔའ་དེའི་
རྒྱུད་ཀྱི་སྒོམ་སྤང་གི་བག་ལ་ཉལ་གྱི་རྟེན་བཞག་ཏུ་མེད་པར་འགྱུར་ཏེ། ཞེས་
པ་ནས། མཐོང་ལམ་བར་ཆད་མེད་ལམ་ལ་གནས་པའི་སེམས་དཔའ་རང་
ལྡོག་དེ་ཀ་སྒོམ་སྤང་གི་བག་ལ་ཉལ་དེའི་རྟེན་ཡིན་པའི་ཕྱིར། ཞེས་མཐོང་ལམ་
བར་ཆད་མེད་ལམ་གྱི་དུས་སུ་ས་དང་པོའི་སྒོམ་སྤང་ཡོད་ངེས་པས་སོ། ཞེས་
ཟེར་མོད། ཁོ་བོས་ས་དང་པོ་ཐོབ་པ་ལ་གཙོ་བོ་བར་དུ་གཅོད་པའི་སྒྲིབ་པར་
ས་དང་པོའི་སྐྱོན་དུ་བཞག་ནས་ས་དང་པོའི་སྒོམ་སྤང་གི་བག་ཉལ་དེ་ཉིད་ས་དང་
པོའི་སྐྱོན་དུ་མི་གཟུང་ལ། དེའི་ཡོན་ཏན་རྫོགས་པ་ཡང་དེའི་ཡོན་ཏན་ཐོབ་པ་
ཙམ་ལ་གོ་བས་འགོག་བདེན་དང་རྣམ་གྲོལ་ལམ་མངོན་དུ་བྱེད་མི་དགོས་པ་དང་།
དེ་ལྟར་ཡང་ཕར་ཕྱིན་མཐའ་དཔྱོད་ཡང་གསལ་སྒྲོན་མེ་ལས། ཁ་ཅིག ས་
བཅུ་པའི་ཡོངས་སྦྱོང་མེད་ཟེར་བ་མི་འཐད་དེ། ས་བཅུ་པའི་སྐྱོན་དང་བྲལ་
ཞིང་ཡོན་ཏན་རྫོགས་པར་བྱེད་པའི་ཐབས་སུ་སྒོམ་པར་བྱེད་པའི་ས་བཅུ་བ་པའི་
རྒྱུད་ཀྱི་ཡོན་ཏན་ཡོད་པའི་ཕྱིར་ཏེ། ས་བཅུ་བ་པའི་རྒྱུད་ཀྱི་ཤེས་སྒྲིབ་ཕྲ་མོ་ཡོད་
པའི་ཕྱིར། ཞེས་ས་བཅུ་པའི་ཡོངས་སྦྱོང་ཡོད་པའི་སྒྲུབ་བྱེད་དུ་དེའི་རྒྱུད་ཀྱི་
ཤེས་སྒྲིབ་ཕྲ་མོ་ཡོད་པར་བཀོད་པ་ལ་བརྟེན་ནས་ས་བཅུ་པའི་སྐབས་སུ་སྤང་བར་
བྱ་བའི་སྒྲིབ་པ་ལ་ས་དེའི་སྐྱོན་གྱིས་མ་ཁྱབ་པར་སྔར་གྱི་མཚན་ཉིད་དང་འདི་
154



ཚོགས་གཉིས་ལ་དཔྱད་པ།
གཉིས་གུང་བསྒྲིགས་ཚེ་ཤེས་པར་སྙམ། འོན་ཀྱང་། དབུ་མའི་རྣམ་
བཤད་ལས། སྒོམ་སྤངས་ཀྱི་ཉོན་མོངས་ལྷན་སྐྱེས་ཆེ་འབྲིང་དྲུག་ས་གཉིས་
པ་ནས་བདུན་པའི་བར་གྱིས་སྤོང་བའི་ས་འདིའི་སྤང་བྱ་ལ་དགོངས་སོ། ཞེས་
གསུངས་པ་ལ་བརྟེན་ནས་ས་དང་པོའི་ཡོངས་སྦྱོང་ལ་མཐོང་ལམ་གྱིས་ཁྱབ་པར་
སྨྲ་བ་དང་། ས་བཅུ་པའི་ཡོངས་སྦྱོང་དང་ས་བཅུ་རྒྱུན་མཐའི་ཡོངས་སྦྱོང་གི་
ཁྱད་པར་ཕྱེས་ཏེ་ས་དེ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པ་ས་དེའི་སྐྱོན་དུ་
ཁས་ལེན་པ་དང་། ས་དང་པོའི་སྒོམ་སྤང་ལྷན་སྐྱེས་སྒོམ་སྤང་ལྷག་མ་རྣམས་
ལས་ཆེས་རགས་པས་མཐོང་ལམ་བར་ཆད་མེད་ལམ་གྱི་དུས་སུ་ས་དང་པོའི་
སྐྱོན་དང་བྲལ་བའི་དམ་བཅའ་བ་སོགས་གཞན་དག་མང་དུ་སྨྲ་མོད་ཀྱི། སྒྲས་
ཟིན་དགོངས་པར་བཟུང་བ་དང་ཚིག་གི་ཟེར་མདའ་འགོག་ཐབས་ལ་འབད་པར་
སོང་བས་རྟག་ཆད་ཀྱི་མཐའ་ལས་གྲོལ་བར་དཀའ་ལ། མཐོང་ལམ་ནས་སྒོམ་
ལམ་དུ་འཕོ་བའི་ཚེ་ནི་རྗེས་ཐོབ་ནས་མཉམ་བཞག་ཏུ་འཕོ་ནུས་པའི་རྒྱུ་མཚན་
དུ་ཕྱི་མ་རུང་བ་ལས་མཐོང་ལམ་མཉམ་བཞག་ས་དང་པོའི་སྐྱོན་དང་བྲལ་བའི་
ཞིབ་ཆར་མི་འཐད་དོ། སྤྱི་དོན་ལས། ཐེག་ཆེན་མཐོང་ལམ་ནས་སྒོམ་
ལམ་དུ་འཕོ་བའི་ཚེ་ནི་རྗེས་ཐོབ་ནས་མཉམ་བཞག་ཏུ་འཕོ་བར་སེམས་ཏེ། ཐེག་
ཆེན་གྱི་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་གིས་དྲངས་པའི་རྗེས་ཐོབ་
དེས་རང་གི་ངོས་སྐལ་གྱི་སྤང་བྱར་གྱུར་པའི་སྒོམ་སྤང་བདེན་འཛིན་ཆེན་པོའི་
ཆེན་པོའི་དངོས་གཉེན་བར་ཆད་མེད་ལམ་ནམ་ཐོབ་པ་ནས། ཐེག་ཆེན་གྱི་མཐོང་
ལམ་ནས་སྒོམ་ལམ་དུ་འཕོས་པར་འཇོག་པའི་ཕྱིར་ཏེ། ཞེས་གསུངས་པ་ལྟར་
155



-
-
-
གཟུར་གནས་ཀུནྡ་བཞད་པའི་འཛུམ་ཟེར།
ས་དང་པོས་བསྡུས་པའི་སྒོམ་ལམ་འཇོག་པ་ནི་ཤིན་ཏུ་ལེགས་སོ། །
༤༽ བསྔོ་བས་མཇུག་བསྡུ་བ།
དེ་ལྟར་དོན་གཉིས་ལྷུན་གྱིས་འགྲུབ་པའི་རྒྱུ་ཚོགས་བསོད་ནམས་དང་
ཡེ་ཤེས་ཀྱི་ངོ་བོ་དབྱེ་བ་སོགས་ཀྱི་སྐོར་ལ་རང་གི་གོ་ཚུལ་དང་མཐུན་པའི་བཤད་
པ་འགའ་ཞིག་གསར་དུ་གླེང་བའི་ཁུར་བཟུང་ཡང་། ཐོས་པ་ཉུང་ཞིང་དཔྱོད་
པ་སྲབ་པའི་དབང་གིས་འགལ་འཛོལ་མང་དུ་ཡོད་ངེས་པས་གཟུར་གནས་དཔྱོད་
ལྡན་པ་དག་གིས་དགོངས་འཆར་ལྷུག་སྩོལ་ཡོང་བའི་རེ་སྐུལ་སྙིང་ནས་ཞུ།
སྨྲས་པ། འདིར་འབད་རྩོད་དང་རྩོམ་པའི་རྒྱུ་མཐུན་ལ། །ལེགས་བྱས་
རྣམ་དཀར་དགེ་བ་སྲིད་པའི་ཚེ། །འགྲོ་རྣམས་ཚོགས་གཉིས་རྫོགས་པའི་རྟེན་
འབྲེལ་གྱིས། །བྱང་ཆེན་མྱུར་བར་འཐོབ་པའི་རྒྱུ་རུ་བསྔོ། །
156



སྐབས་གཉིས་པའི་མཐོང་ལམ་སྐོར་གྱི་
དོགས་དཔྱོད་མདོར་བསྡུས།
༄༅།། དག་པ་འོག་མིན་གཉིས་པའི་ཞིང་མཆོག་ཏུ། །ལྷུན་གྲུབ་སྐུ་བཞིའི་
རོལ་གར་མངོན་མཛད་པའི། །རྣམ་འདྲེན་རྒྱལ་ཀུན་འཕགས་པའི་ཞལ་སྐྱིན་
དངོས། །༧ཡབ་རྗེ་བློ་བཟང་གྲགས་པར་ཕྱག་འཚལ་ལོ། །
དེ་ཡང་ཕར་ཕྱིན་སྐབས་གཉིས་པར་མཚོན་བྱེད་ཆོས་བཅུ་གཅིག་གི་སྒོ་
ནས་སྒོམ་པ་པོའི་རྟེན་གྱི་གང་ཟག་གིས་ལམ་ཤེས་ཇི་ལྟར་སྒོམ་ཚུལ་ཐབས་དང་
བཅས་པ་གསལ་བར་གསུངས་ལ། དེ་ལས་ཡན་ལག་ཅན་གྱི་ལམ་ཤེས་སུ་
གྱུར་པའི་ཐེག་ཆེན་མཐོང་ལམ་གྱི་རྟེན་དང་སྐྱེ་ཚུལ་ལ་མངོན་པ་གོང་འོག་སོ་
སོའི་འདོད་པ་དང་། དེ་མི་འཐད་ཚུལ། དབུ་མ་པ་རང་གི་ལུགས་ཀྱང་དགག་
བཞག་དུ་མས་སྒོ་ནས་གཏན་ལ་ཕབ་པར་གུས་རྒྱུན་གྱི་སྦྱོར་བས་ཡང་ཡང་འདྲིས་
པར་བྱ་བ་ཙམ་གྱི་སླད་དུ། མཐོང་ལམ་གྱི་རྟེན་དང་སྐྱེ་ཚུལ་སོགས་མངོན་པ་
གོང་འོག་སོ་སོར་གཙོ་ཆེར་བཀྲལ་བའི་ཁུར་གྱིས་ཉུང་ཙམ་འགོད་པར་བྱའོ། །
༡༽ མངོན་པ་འོག་མའི་ལུགས་བཤད་པ།
ཆོས་མཆོག་ཏུ་གྱུར་པའི་བདེན་པ་མངོན་པར་རྟོགས་པའི་ལམ་འཆད་
པ་ལ་གཉིས། གང་དུ་སྐྱེ་བའི་བརྟེན་བཤད་པ་དང་། རྟེན་པ་མཐོང་ལམ་བཤད་
པའོ། དང་པོ་ལ། ལུས་རྟེན་དང་སེམས་རྟེན་ནོ། དང་པོ་ནི། སྤྱིར་མཐོང་
157



གཟུར་གནས་ཀུནྡ་བཞད་པའི་འཛུམ་ཟེར། །
ལམ་གང་དུ་སྐྱེ་བའི་ལུས་རྟེན་ལ་གླིང་གསུམ་གྱི་སྐྱེས་པ་བུད་མེད་དང་འདོད་པའི་
ལྷ་རིས་དྲུག་གི་རྟེན་ལ་གསར་དུ་སྐྱེ་ཡི། ངན་སོང་གསུམ་དང་སྒྲ་མི་སྙན་པ་
ཟ་མ་མ་ནིང་སོགས་སྡུག་བསྔལ་གྱིས་རྣམ་པར་གཡེང་བ་དང་རྣམ་སྨིན་གྱི་སྒྲིབ་
པ་ཤས་ཆེ་བ་སོགས་ཀྱིས་མི་སྐྱེ་སྟེ། མཛོད་འགྲེལ་མངོན་པའི་རྒྱན་ལས།
དེ་ལ་དང་པོ་ལའང་ལུས་ཀྱི་རྟེན་ནི་གླིང་གསུམ་གྱི་སྐྱེས་པ་དང་བུད་མེད་དང་
འདོད་ཁམས་པའི་ལྷ་རིས་དྲུག་ལ་སྐྱེའི་གཞན་ལ་ནི་མ་ཡིན་ཏེ། ངན་སོང་གསུམ་
དང་བྱང་གི་སྒྲ་མི་སྙན་པ་ནི་རྣམ་སྨིན་གྱི་སྒྲིབ་པས་བསྒྲིབས་པའི་ཕྱིར་དང་། ཟ་
མ་དང་མ་ནིང་དང་མཚན་གཉིས་པ་རྣམས་ནི་རྟེན་དམན་པའི་ཕྱིར་དང་། ཁམས་
གོང་མའི་སྐྱེ་བོ་དག་ནི་འཁོར་བ་ལ་སྐྱོ་བ་མེད་པའི་ཕྱིར་རོ། ཞེས་གསུངས་
པའི་ཕྱིར། གཉིས་པ་ནི། མཛོད་ལས། དེ་ནི་ཆོས་མཆོག་དང་ས་གཅིག །ཅེས་
གསུངས་པ་ལྟར་བསམ་གཏན་ས་དྲུག་གང་རུང་དུ་ངེས་པ་སྟེ་ཆོས་མཆོག་དང་
སེམས་རྟེན་གཅིག་པར་འཆད། ཁ་ཅིག དེ་ནི་ཆོས་མཆོག་དང་ས་གཅིག །ཅེས་
པ་ལྟར་མཐོང་ལམ་དང་སྦྱོར་ལམ་ཆོས་མཆོག་དངོས་སུ་གསར་དུ་སྐྱེ་བའི་ལུས་
རྟེན་ལ་ཁྱད་མེད་པར་འདོད་ནའང་། ཆོས་མཆོག་དངོས་སུ་གསར་དུ་སྐྱེ་བའི་
ལུས་ལ་ལྷ་ཡི་རྟེན་ཅན་དུ་ངེས་པས་སྤོམ་པོས་བཤད་པར་སོང་ངོ་། གཉིས་པ་
མཐོང་ལམ་ནི། མཛོད་ལས། དེ་ལ་སྐད་ཅིག་བཅོ་ལྔ་ནི། །མ་མཐོང་
མཐོང་ཕྱིར་མཐོང་བའི་ལམ། །ཞེས་གསུངས་པ་ལྟར་བདེན་པ་མངོན་པར་
རྟོགས་པའི་ཤེས་བཟོད་སྐད་ཅིག་མ་བཅུ་དྲུག་རྭ་ཟམ་པ་ལྟར་བྱ་རྫོགས་ཐུན་གཅིག་
ལ་རིམ་ཅན་དུ་སྐྱེ་བར་མདོ་མི་འདྲ་བ་གསུམ་ཁུངས་སུ་དྲངས་པས་ཤེས་ལ། བཅུ་
158



སྐབས་གཉིས་པའི་མཐོང་ལམ་གྱི་དོགས་དཔྱོད།
དྲུག་པ་ལམ་རྗེས་ཤེས་བདེན་པ་མངོན་རྟོགས་སུ་གྱུར་པའི་སྒོམ་ལམ་དུ་འདོད་
པས་གོང་མ་ལྟར་བདེན་པ་མངོན་རྟོགས་ལ་མཐོང་ལམ་གྱིས་ཁྱབ་པར་མི་བཞེད་
པ་ནི། མཛོད་འགྲེལ་ཤེས་བྱ་རབ་གསལ་ལས། བདེན་པ་མངོན་རྟོགས་
སྐད་ཅིག་བཅུ་དྲུག་ཅེས་བྱ་ཡི། མཐོང་ལམ་སྐད་ཅིག་བཅུ་དྲུག་ཏུ་མི་བྱ་སྟེ།
བདེན་པ་མངོན་རྟོགས་ཡིན་ན། མཐོང་ལམ་ཡིན་པའི་མ་ཁྱབ་པའི་ཕྱིར། ཞེས་
གསུངས། གནས་མ་བུ་བའི་སྡེ་བས་མཐོང་ལམ་ཤེས་བཟོད་སྐད་ཅིག་བཅུ་
གཉིས་སུ་འདོད་པ་དང་། ཆོས་སྲུང་སྡེ་བས་བདེན་པ་མངོན་རྟོགས་སྐད་ཅིག་
གཅིག་ཏུ་བཞེད་པ། གཞན་དག་བདེན་པ་མཐོང་བ་དང་ཤེས་པ་མཐོང་བ་སོགས་
སུ་འདོད་པ་མི་འཐད་པའི་དགག་གཞག་མཛོད་འགྲེལ་རྣམས་སུ་གསལ་བས་
རྒྱས་པར་གཞན་ལས་ཆུབ་གལ་ཆེ། དེས་ན། རང་གི་དམིགས་ཡུལ་དུ་གྱུར་
པའི་བདེན་བཞིའི་དེ་ཁོ་ན་ཉིད་སྔར་མ་མཐོང་བ་གསར་དུ་མཐོང་བའམ་མཐོང་
བའི་བྱ་བ་མ་རྫོགས་པའི་བདེན་པ་མངོན་རྟོགས་ནི་མཐོང་ལམ་སྟེ། མཛོད་འགྲེལ་
མངོན་པའི་རྒྱན་ལས། གཉིས་པ་ལའང་བཞི་ལས་མཐོང་ལམ་གྱི་མཚན་
ཉིད་ནི་བདེན་བཞིའི་དེ་ཁོ་ན་ཉིད་སྔར་མ་མཐོང་བ་མངོན་སུམ་དུ་མཐོང་བ་ཡིན་
ནོ༑ ཞེས་གསུངས་པ་དང་། མཛོད་འགྲེལ་ཉིན་བྱེད་དབང་པོ་ལས། མཐོང་
ལམ་གྱི་མཚན་ཉིད་ནི། ཚིག་སྐྱོན་བཅད་ན། རང་གི་དམིགས་ཡུལ་དུ་གྱུར་
པའི་བདེན་པའི་དེ་ཁོ་ན་ཉིད་སྔར་མ་མཐོང་བ་མངོན་སུམ་དུ་མཐོང་བའི་རིགས་
སུ་གནས་པ་ཞེས་བྱའོ། ཞེས་གསུངས་པ་ལྟར་མཛོད་འགྲེལ་དེ་དག་གིས་མཐོང་
ལམ་ལ་ཤེས་བཟོད་སྐད་ཅིག་མ་བཅོ་ལྔ་པོ་གང་རུང་གིས་ཁྱབ་པར་བཞེད་དམ་
159



གཟུར་གནས་ཀུནྡ་བཞད་པའི་འཛུམ་ཟེར།
སྙམ། ཡུམ་དོན་གསལ་བའི་སྒྲོན་མེ་”་ལས། རྟོགས་པའི་ཆོས་འཁོར་ཡང་
བདེན་བཞི་རྟོགས་པའི་མཐོང་ལམ་ཁོ་ན་ལ་འཇོག་པ་ཡིན་ཏེ། ཞེས་ལུགས་འདི་
ལ་བདེན་བཞི་རྟོགས་པའི་མཐོང་ལམ་ཁས་བླངས་ཤིང་། འཁོར་ལོ་རིན་པོ་
ཆེ་དང་འདྲ་ཆོས་དྲུག་གི་སྒོ་ནས་ཆོས་མཚུངས་པར་གསུངས་པས་གང་གི་ཆ་
ཤས་སུ་གྱུར་པའི་ཤེས་བཟོད་དེ་དག་ཏུ་འཐད་དཀའ་བར་སེམས། ཁོ་ན་རེ།
མཐོང་ལམ་ཁོ་ན་རྟོགས་པའི་ཆོས་འཁོར་དུ་མི་འཇོག་སྟེ། མཛོད་རང་འགྲེལ་
(བློ་གསལ་དགའ་བསྐྱེད་༥༡）ལས། ཡང་ན་འཕགས་པའི་ལམ་ཐམས་ཅད་ཀྱང་
གདུལ་བྱའི་རྒྱུད་ལ་འཇུག་པའི་ཕྱིར་ཆོས་ཀྱི་འཁོར་ལོ་ཡིན་ཏེ། ཞེས་གསུངས་
པའི་ཕྱིར། ཞེ་ན་སྐྱོན་མེད་ཀྱི་ལན་གདབ་ཚུལ་མཛོད་ཀྱི་དཀའ་འགྲེལ་དུ་གསལ་
ལ༑ མཐོང་ལམ་ཤེས་བཟོད་དེ་དག་ལས་བར་སྐབས་སུ་ལྡང་བ་ཡང་ཡོད་པས་
མཉམ་བཞག་བར་མ་ཆད་པའི་ཐུན་གཅིག་པ་མ་ཡིན་ཏེ། མདོ་(ཀུན་མཁྱེན་
མཛོད་༡༥༦)ལས། ་གང་ཞིག་རྒྱུན་དུ་ཞུགས་པའི་འབྲས་བུ་མངོན་དུ་བྱ་བའི་ཕྱིར།
ཞུགས་པ་གཅིག་ལ་ཟས་སྟེར་ན། ཞེས་སོགས་གསུངས་སོ། ཞེ་ན། དེ་དག་
ནི་བྱེ་སྨྲ་ནང་གསེས་ཀྱི་སྡེ་བ་སོ་སོའི་འདོད་ཚུལ་འདྲེས་པའི་རིགས་པར་ཁ་ཅིག་
གསུངས་པ་ལྟར་འཐད་དམ་སྙམ་ཡང་དེ་དག་གི་ལུགས་མ་འདྲེས་པར་འབྱེད་
ཚུལ་ཇི་ལྟར་དང་། གཞན་དག རྟོགས་པའི་ཆོས་འཁོར་དུ་གྱུར་པའི་མཐོང་
ལམ་ནི་ཤེས་བཟོད་སྐད་ཅིག་མ་དེ་དག་ཆ་ཤས་སུ་ལྡན་པའི་མཐོང་ལམ་སྤྱི་ཙམ་
ཞིག་སྟེ། གསེར་ཕྲེང་ལས། བྱེ་སྨྲའི་མཐོང་ལམ་ཁོ་ན་ཆོས་འཁོར་དུ་འདོད་
ཅིང་། ཞེས་དང་། རྟོགས་དཀའི་སྣང་བ་ལས། ཆོས་ཀྱི་འཁོར་ལོ་ནི་མཐོང་
160



སྐབས་གཉིས་པའི་མཐོང་ལམ་གྱི་དོགས་དཔྱོད།
བའི་ལམ་ཡིན་ཏེ། ཀུན་ཤེས་ཀོའུ་དི་ནཱ་ལ་མཐོང་ལམ་སྐྱེས་པ་ན། ལྷ་རྣམས་
ཀྱིས་ཨ་ལ་ལ་འཇིག་རྟེན་དུ་ཆོས་ཀྱི་འཁོར་ལོ་བསྐོར་རོ། ཞེས་འབྱུང་བས་
སོ༑ ཞེས་གསུངས་པ་ལྟར་མཛོད་རྩ་འགྲེལ་རྣམས་སུ་ཡང་ངོ་། ཞེས་པའི་
བརྟགས་པ་འདི་དག་གིས་དགོངས་པའི་གནད་དམ་པར་གང་རེག་དཔྱོད།
༢༽ མངོན་པ་གོང་མའི་ལུགས་བཤད་པ།
གང་དུ་སྐྱེ་བའི་མཐོང་ལམ་གྱི་ལུས་རྟེན་ལ་གླིང་གསུམ་གྱི་སྐྱེས་པ་བུད་
མེད་དང་བཅས་པ་ལས་གཞན་ལ་མིན་པ་དང་། སེམས་རྟེན་བསམ་གཏན་ས་
དྲུག་ཏུ་མངོན་པ་འོག་མའི་ལུགས་དང་མཚུངས་པར་འཇོག་སྟེ། བསྡུ་བ་(པཎ་
ཆེན་ཕར་ཕྱིན་སྤྱི་དོན་༣༡༡)ལས། གཟུགས་དང་གཟུགས་མེད་པའི་ཁམས་གོང་
མར་སྐྱེས་པས་ཀྱང་དང་པོར་བདེན་པ་རྣམས་མངོན་པར་མི་རྟོགས་ཏེ། འདི་
ལྟར་གནས་དེ་དག་ཏུ་སྐྱོ་བར་འགྱུར་བ་དཀའ་བ་ཡིན་པས། རེ་ཞིག་སྐྱོ་བ་ཆུང་
ངུས་ཀྱང་བདེན་པ་རྣམས་མངོན་པར་མི་རྟོགས་ན་གང་ན་སྐྱོ་བ་ཆུང་ངུ་ཡང་
ཐམས་ཅད་ཀྱིས་ཐམས་ཅད་དུ་མེད་པས་ལྟ་སྨོས་ཀྱང་ཅི་དགོས་པའི་ཕྱིར་རོ།
ཞེས་སོགས་གསུངས་པའི་ཕྱིར། ཁ་ཅིག དེ་ནི་མཐོང་ལམ་སྐྱེ་སླ་བའི་རྟེན་
ངོས་བཟུང་བ་ལས་གོང་མའི་རྟེན་ལ་གསར་དུ་སྐྱེ་སྟེ། ལྷའི་བུ་རབ་གནོན་གྱིས་
ཞུས་པའི་མདོ་(ཕར་ཕྱིན་མཐའ་དཔྱོད་སྐལ་བཟང་མགུལ་རྒྱན་༥༢༦)ལས། འདོད་པ་
དང་གཟུགས་ཀྱི་ལྷའི་བུ་བྱེ་བ་ཕྲག་ཁྲིག་ཆོས་རྣམས་ལ་ཆོས་ཀྱི་མིག་རྡུལ་མེད་
ཅིང་དྲི་མ་དང་བྲལ་བ་རྣམ་པར་དག་པ་ཐོབ་བོ། ཞེས་གསུངས་པའི་ཕྱིར། ཞེས་
གཟུགས་ཀྱི་རྟེན་ལ་མཐོང་ལམ་གསར་དུ་སྐྱེ་བ་ཡོད་པར་བཞེད་ཅིང་། ད་དུང་
161



གཟུར་གནས་ཀུནྡྲ་བཞད་པའི་འཛུམ་ཟེར།
གཟུགས་མེད་ཀྱི་ཏིང་ངེ་འཛིན་ལ་སྙོམས་པར་འཇུག་པའི་ཐེག་ཆེན་གྱི་མཐོང་
ལམ་རྣམ་གྲོལ་ལམ་ཡོད་པས་དེ་དང་བར་ཆད་མེད་ལམ་མཉམ་བཞག་ཐུན་
གཅིག་ཅིང་དེའི་བར་དུ་ལྡང་བ་མི་སྲིད་པས་མཐོང་ལམ་གསར་དུ་སྐྱེ་བའི་སེམས་
རྟེན་ལ་གཟུགས་མེད་ཀྱི་དངོས་གཞི་དོན་གྱིས་ཡོད་པར་གྲུབ་ཅིང་། དེ་ལྟར་
དུ་སྙོམས་པར་ཞུགས་པའི་ཐེག་ཆེན་གྱི་མཐོང་ལམ་རྣམ་གྲོལ་ལམ་ཡང་ཡོད་
དེ༑ སེངྒེ་རྣམས་བསྒྱིངས་ཀྱི་ཏིང་ངེ་འཛིན་ལ་སྙོམས་པར་འཇུག་པའི་དེ་ཡོད་
པའི་ཕྱིར། དེ་ཡང་མདོ་(པཎ་ཆེན་ཕར་ཕྱིན་སྤྱི་དོན་༤༧༨)ལས། ཕྱིན་དྲུག་ལ་
གནས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ཡང་མཐར་གྱིས་གནས་
པའི་སྙོམས་པར་འཇུག་པ་དགུ་པོ་འདི་དག་རྣམ་པར་ཕྱེ་ཞིང་སེངྒེ་རྣམ་པར་
བསྒྱིངས་པ་ལ་སྙོམས་པར་འཇུག་གོ། ཞེས་གསུངས་པའི་ཕྱིར། ཞེས་པའི་
བརྟགས་པ་འདི་ལ་ཡང་སྐྱེ་དཀའ་སླའི་ཁྱད་པར་འབྱེད་དམ་དཔྱད། འགའ་
ཞིག རི་དྭགས་རྒྱལ་པོས་གཡུ་རལ་གསིག་ཅིང་རྣམ་པར་བསྒྱིངས་པའི་ཚེ།
རི་དྭགས་ཚོགས་རྣམས་སྤ་བཀོང་བར་བྱེད་པ་བཞིན་དུ། མཐོང་ལམ་རྣམ་
གྲོལ་ལམ་གྱིས་མཐོང་སྤང་ས་བོན་དང་བཅས་པ་སླར་མི་སྐྱེ་བའི་ཆོས་ཅན་དུ་
སྤངས་པས་སེངྒེ་རྣམ་བསྒྱིངས་ཞེས་དཔེ་དོན་སྦྱར་གྱི། སྤྱིར་མཐར་གནས་
སྙོམས་འཇུག་དགུ་ལ་སྙོམས་པར་འཇུག་པ་ཞིག་མི་དགོས་ཟེར་ནའང་མདོ་དོན་
དང་མཐུན་ཚུལ་ལ་དོགས་སོ། ལུགས་འདིར་བདེན་པ་མངོན་པར་རྟོགས་པའི་
མཐོང་ལམ་ཤེས་བཟོད་སྐད་ཅིག་མ་བཅུ་དྲུག་བྱ་རྫོགས་ཀྱི་མཉམ་བཞག་ཐུན་
གཅིག་ལ་རིམ་ཅན་དུ་སྐྱེ་བའི་སྤྲོས་བྲལ་མ་འཁྲུལ་བའི་ཡེ་ཤེས་སུ་བཞེད་དེ། དེ་
162



སྐབས་གཉིས་པའི་མཐོང་ལམ་གྱི་དོགས་དཔྱོད།
ཡང་ཀུན་བཏུས་རེ''ན་ལས། སྡུག་བསྔལ་ལ་ཆོས་ཤེས་པའི་བཟོད་པ་གང་ཞེ་
ན༑ སྔར་རྣམ་པར་དཔྱད་པའི་དབང་དུ་བྱས་ན་སོ་སོ་རང་ལ་མངོན་སུམ་དུ་
གྱུར་པའི་ཟག་པ་མེད་པའི་ཤེས་རབ་སྟེ། གང་གིས་སྡུག་བསྔལ་མཐོང་བའི་
སྤང་བར་བྱ་བའི་ཉོན་མོངས་པ་སྤོང་བ་དེ། སྡུག་བསྔལ་ལ་ཆོས་ཤེས་པའི་བཟོད་
པ་ཞེས་བྱའོ། ཆོས་ཤེས་པ་གང་ཞེ་ན་ཤེས་པ་གང་གི་བཟོད་པའི་མཇུག་ཐོགས་
སུ་རྣམ་པར་གྲོལ་བ་མངོན་དུ་བྱས་པའོ། ཞེས་སོགས་གསུངས་པ་ལྟར། དང་
པོར་ཁམས་གསུམ་གའི་སས་བསྡུས་ཀྱི་མཐོང་སྤངས་ཉོན་མོངས་ཀྱི་དངོས་གཉེན་
དུ་གྱུར་པའི་མཐོང་ལམ་སྡུག་བསྔལ་ཆོས་བཟོད་སྐྱེ། དེ་རྗེས་མཐོང་སྤང་དེ་
ལས་དངོས་སུ་གྲོལ་བའི་ཆོས་ཤེས་སྐྱེ་ཞིང་། རྗེས་བཟོད་ཀྱི་ཆོས་བཟོད་དང་
ཆོས་ཤེས་ལ་དམིགས་ནས་རང་འབྲས་འཕགས་པའི་ཆོས་རྣམས་ཀྱི་རྒྱུར་འཛིན་
ཅིང་ལྷག་མ་རྣམས་ལ་ཡང་དེ་བཞིན་དུ་སྦྱར་རོ། དེ་ལྟར་ཡང་མཐོང་ལམ་སྡུག་
བསྔལ་རྗེས་བཟོད་དང་རྗེས་ཤེས་དག་ཀུན་རྫོབ་གཉིས་སྣང་གི་རྣམ་ཅན་དུ་རང་
འབྲས་འཕགས་པའི་ཆོས་ཀྱི་རྒྱུར་འཛིན་པས་སྤང་བྱ་གང་གི་གཉེན་པོར་མ་
བཤད་པར་གསུངས་པས་རྟོགས་ལ། དེའི་ཕྱིར་ལུགས་འདིར་མཉམ་བཞག་
ཡེ་ཤེས་ལ་གཉིས་སྣང་བཅས་ནུབ་གཉིས་ཀའི་ཆ་ཡོད་པར་འདོད་དགོས་པས་
མཉམ་བཞག་ཡེ་ཤེས་ཀྱི་གོ་དོན་འཇོག་ཁྱབ་ཆེ་བར་ཐལ་ཞིང་། སློབ་པའི་མཉམ་
བཞག་ཡེ་ཤེས་ལ་གཉིས་སྣང་ནུབ་པའི་མངོན་རྟོགས་ཀྱིས་ཁྱབ་པར་འདོད་པའི་
གོང་མའི་ལུགས་ཀྱི་སྤྱི་སྐད་དང་ཡང་འགལ་བའི་ཕྱིར། མཐོང་ལམ་མཉམ་
བཞག་ཡེ་ཤེས་ལ་གཉིས་སྣང་མེད་དགོས་པར་ཡེ་ཤེས་ཀྱི་ཚོགས་ཀྱི་དམིགས་
163



༢༥༧
གཟུར་གནས་ཀུནྡ་བཞད་པའི་འཛུམ་ཟེར།
པ་འཆད་པའི་སྐབས་ཀྱི་དབུ་སེམས་ཀྱི་རྩོད་པ་རྩོད་ལན་ལས་ཤེས་པས་ཆོས་
ཉིད་ཡོངས་གྲུབ་ཁོ་ན་མཉམ་བཞག་ཡེ་ཤེས་ཀྱི་དམིགས་པ་དང་ཆོས་བཟོད་ཡེ་
ཤེས་དེའི་ཡུལ་དུ་འདོད་པ་དག་ནང་འགལ་ཆེན་པོ་ཡིན་པར་རྣམ་བཤད་རྟོགས་
སྣང་དུ་གསུངས་པ་ལྟར་རོ། གཞན་དག མཐོང་ལམ་མཉམ་བཞག་ཡེ་ཤེས་
སུ་གྱུར་པའི་སྡུག་བསྔལ་ལ་ཆོས་བཟོད་ཀྱང་མི་རྟག་པའི་སྣང་བཅས་སུ་གྲུབ་
སྟེ༑ ཀུན་བཏུས་དར་ཊིཀ་ལས། སྡུག་བསྔལ་བདེན་པའི་དབང་དུ་བྱས་
པའི་མི་རྟག་པ་སོགས་མངོན་སུམ་དུ་རྟོགས་པའི་ཟག་པ་མེད་པའི་ཡེ་ཤེས་གང་
ཞིག སྡུག་བསྔལ་མཐོང་སྤངས་ཀྱི་ས་བོན་དངོས་སུ་སྤོང་བའི་བར་ཆད་མེད་
ལམ་གྱིས་བསྡུས་པ་ནི་སྡུག་བསྔལ་ཆོས་བཟོད་ཅེས་བྱའོ། ཞེས་གསུངས་ཟེར་
བ་དང་། ཁ་ཅིག མཐོང་ལམ་ཤེས་བཟོད་བཅུ་དྲུག་མཉམ་བཞག་ཐུན་གཅིག་
ལ་རིམ་ཅན་དུ་མི་སྐྱེ་སྟེ། བཟོད་པ་བརྒྱད་ཅིག་ཅར་དང་ཤེས་པ་བརྒྱད་ཅིག་
ཅར་དུ་སྐྱེ་བའི་ཕྱིར། རྟགས་གྲུབ་སྟེ། ཀུན་བཏུས་དཀའ་འགྲེལ་©་ལས། མཐོང་
ལམ་བཟོད་པ་བརྒྱད་བར་ཆད་མེད་ལམ་དང་། མཐོང་ལམ་ཤེས་པ་བརྒྱད་
རྣམ་གྲོལ་ལམ་ཡིན་ཞིང་། མཐོང་ལམ་བཟོད་པ་བརྒྱད་ཅིག་ཅར་སྐྱེ་བ་དང་།
ཤེས་པ་བརྒྱད་ཅིག་ཅར་སྐྱེ་བ་ཡིན་པའི་ཕྱིར། ཞེས་གསུངས་པའི་ཕྱིར། ཞེས་
བརྒལ་བརྟགས་མང་དུ་མཛད་ཀྱང་། མཐོང་ལམ་མཉམ་བཞག་ཡེ་ཤེས་ཀྱིས་
རྗེས་ཐོབ་ཏུ་ངེས་ཤེས་འདྲེན་ཚུལ་མི་འདྲ་བའི་ཁྱད་པར་གྱིས་རྗེས་བཟོད་ཀྱིས་
ཆོས་བཟོད་རྟོགས་པར་བཏགས་ཤིང་། མཐོང་ལམ་ལ་གཟུང་བར་རྟོགས་པ་
དང་འཛིན་པར་རྟོགས་པ་གསུངས་པ་ཡང་བདེན་བཞིའི་ཆོས་ཉིད་རྟོགས་པའི་
164



སྐབས་གཉིས་པའི་མཐོང་ལམ་གྱི་དོགས་དཔྱོད།
ཆ་ནས་ཆོས་བཟོད་དང་དེ་བཞིའི་ཆོས་ཉིད་རྟོགས་པས་རྗེས་བཟོད་སོགས་སུ་
འཇོག་པ་ལས་ཤེས་བཟོད་དེ་དག་སྟོང་ཉིད་ཀྱི་འཛིན་སྟངས་ཅན་དུ་ཁྱད་པར་
མེད་དེ། ཀུན་བཏུས་དཀའ་འགྲེལ་”ལས། བདེན་པའི་ཆོས་ཉིད་མངོན་སུམ་
དུ་རྟོགས་པའི་ཆ་ནས་ཆོས་བཟོད་བཞི་དང་དེ་བཞིའི་ཆོས་ཉིད་མངོན་སུམ་དུ་
རྟོགས་པའི་སྒོ་ནས་ཡུལ་ཅན་ཆོས་བཟོད་བཞི་རྟོགས་སོ་ཞེས་བཏགས་པའི་ཆ་
ནས་རྗེས་བཟོད་བཞི་བཞག ཅེས་པ་ནས་འོན་ཀྱང་དེ་ཐམས་ཅད་སྟོང་པ་ཉིད་
ཀྱི་འཛིན་སྟངས་ཅན་ཡིན་པ་ལ་ནི་རྩོད་པ་མེད་དེ། བཟོད་པ་དང་ཤེས་པ་བརྒྱད་
ཐམས་ཅད་ལ་ཡང་མཚན་མ་མེད་པར་གནས་པའི་རྣལ་འབྱོར་ཅན་དུ་རིག་པར་
བྱའོ། ཞེས་གསུངས་པའི་ཕྱིར། ཀུན་བཏུས་རོ་ལས་ཀྱང་། བཟོད་པ་དང་
ཤེས་པ་ཐམས་ཅད་ལ་ཡང་མཚན་མ་མེད་པའི་རྣལ་འབྱོར་ཅན་དུ་རིག་པར་
བྱའོ། ཞེས་གསུངས་པ་ལྟར། ཤེས་བཟོད་དེ་དག་སྟོང་ཉིད་མངོན་སུམ་དུ་
རྟོགས་པའི་སློབ་པའི་ཡེ་ཤེས་ཡིན་པས་རྗེས་བཟོད་ཀྱིས་ཀུན་རྫོབ་ཡུལ་དུ་བྱེད་
པར་བཤད་པ་རྗེས་ཐོབ་ཏུ་ངེས་ཤེས་འདྲེན་ཚུལ་ལ་སྦྱར་དགོས་པ་སྔ་མ་བཞིན་
དང༌། གསེར་ཕྲེང་གིས་ཀུན་བཏུས་པའི་རང་ལུགས་འགྲེལ་པའི་དགོངས་པ་
ཡང་དེ་ལྟར་དུ་གནས་པར་གསལ་ཏེ། གསེར་ཕྲེང་གི་ཚིག་སྡོམ་“ལས། རྗེས་
བཟོད་བདེན་བཞིའི་ཆོས་ཉིད་རྟོགས་པ་ལ། །ལྟོས་ནས་དེ་ཡི་ཡུལ་ཅན་རྟོགས་
སོ་ཞེས། །བཏགས་པ་ཙམ་ཡིན་རྗེས་ཤེས་ལ་ཡང་སྦྱར། །རྗེས་བཟོད་རྗེས་
ཤེས་གཉིས་ཀ་ཀུན་བཏུས་ལས། །འཛིན་ཡུལ་ཅན་དུ་གསུངས་པའི་དགོངས་
པའང་འདིའོ། །ཞེས་གསུངས་པའི་ཕྱིར། འོན་ཀྱང་རྗེས་བཟོད་ཀྱིས་འཕགས་
165



གཟུར་གནས་ཀུནྡ་བཞད་པའི་འཛུམ་ཟེར། །
ཆོས་ཀྱི་རྒྱུར་འཛིན་པར་ཀུན་བཏུས་སུ་བཤད་ཅིང་། གསེར་ཕྲེང་དང་ཀུན་
བཏུས་ཀྱི་འགྲེལ་པ་གཞན་དག་ཏུ་མཐོང་ལམ་དེ་དག་མིང་གི་མཚན་མ་མེད་པ་
ཙམ་ལ་བཤད་པས་དཔྱོད་ཅིག །
༣༽ མཐོང་ལམ་གྱིས་མཐོང་སྤང་སྤོང་ཚུལ་བཤད་པ།
མཐོང་སྤང་ཉོན་མོངས་ཀྱི་གྲངས་ངེས་དང་སྤོང་ཚུལ་ལ་མངོན་པ་གོང་
འོག་མི་མཐུན་ཞིང་། མངོན་པ་འོག་མས་འདོད་པའི་སས་བསྡུས་ཀྱི་མཐོང་
སྤང་སུམ་ཅུ་རྩ་གཉིས་དང་། གཟུགས་གཟུགས་མེད་ཀྱི་ཉེར་བརྒྱད་ཉེར་བརྒྱད་
དེ་མཐོང་སྤང་ཕྲ་རྒྱས་བརྒྱད་ཅུ་རྩ་བརྒྱད་དུ་འདོད་དེ། མཛོད་འགྲེལ་མངོན་
པའི་རྒྱན་ལས། དང་པོ་ནི་མཐོང་སྤང་བརྒྱད་ཅུ་རྩ་བརྒྱད་ལས་སྡུག་བསྔལ་
མཐོང་སྤང་འདོད་པའི་རང་ས་ལ་དམིགས་པའི་སྐལ་བ་མཉམ་པའི་ཁམས་ཀུན་
ཏུ་འགྲོ་བ་ལྟ་བ་དང་པོ་གཉིས་དང་ཀུན་འགྲོ་མ་ཡིན་པ་འདོད་ཆགས་ཁོང་ཁྲོ་ང་
རྒྱལ་གསུམ་དང་། ཞེས་སོགས་གསལ་བར་གསུངས། མངོན་པ་གོང་མས་
འདོད་པའི་སས་བསྡུས་ཀྱི་མཐོང་སྤང་བཞི་བཅུ་དང་། ཁམས་གོང་མ་གཉིས་
སུ་ཁོང་ཁྲོ་དོར་བས་སོ་དྲུག་སོ་དྲུག་སྟེ་བདུན་ཅུ་རྩ་གཉིས་ཐམས་ཅད་བསྡུ་ན་
མཐོང་སྤང་ཉོན་མོངས་བརྒྱ་རྩ་བཅུ་གཉིས་སུ་བཞེད་པ་ནི། ཀུན་བཏུས་དར་
ཊིཀ་ལས། མཐོང་སྤང་ཉོན་མོངས་བརྒྱ་དང་བཅུ་གཉིས་ཡོད་དེ། འདོད་
པའི་ཁམས་ན། ལྟ་བ་དང་ལྟ་མིན་ལྔ། བདེན་པ་བཞི་པོ་རེ་རེ་ལ་ལོག་པར་
ཞུགས་པ་བཅུ་བཞི། ཁམས་གོང་མ་གཉིས་ཁོང་ཁྲོ་བཞི་བཞི་བོར་བས། སུམ་
ཅུ་རྩ་དྲུག་པ་གཉིས་སུ་ཡོད་པའི་ཕྱིར། ཞེས་གསུངས་ཤིང་། མངོན་པ་འོག་
166



སྐབས་གཉིས་པའི་མཐོང་ལམ་གྱི་དོགས་དཔྱོད།
མས་འཇིག་ལྟ་ལ་ཉེར་ལེན་གྱི་ཕུང་པོར་དམིགས་པ་ཞིག་དགོས་པས་འགོག་ལམ་
ལ་དམིགས་པའི་མཐོང་སྤང་འཇིག་ལྟ་སོགས་མེད་པར་འདོད་ལ། ཀུན་
བཏུས་སཾ༌ས་ལས་ཀྱང་། འཇིག་ཚོགས་ལ་ལྟ་བ་གང་ཞེ་ན། ཉེ་བར་ལེན་པའི་
ཕུང་པོ་ལྔ་པོ་རྣམས་ལ་བདག་དང་བདག་གིར་ཡང་དག་པར་རྗེས་སུ་ལྟ་བའི་བཟོད་
པ་དང་། འདོད་པ་དང་། བློ་གྲོས་དང་། རྟོག་པ་དང་། ལྟ་བ་གང་ཡིན་པ་སྟེ།
ལྟ་བ་ཐམས་ཅད་ཀྱི་རྟེན་བྱེད་པའི་ལས་ཅན་ནོ། ཞེས་གསུངས་པ་དང་། བསྡུ་
བ་དང་ལམ་རིམ་སོགས་གཞུང་གཞན་དག་ཏུའང་དེ་བཞིན་དུ་འབྱུང་བས་གོང་
མར་འགོག་ལམ་ལ་དམིགས་པའི་འཇིག་ལྟ་ཡོད་ཚུལ་དང་། རྒྱུད་བླ་དར་
ཊིཀ་“ལས། འདོད་ཆགས་ལ་སོགས་པའི་ཉོན་མོངས་པས་དེ་བཞིན་ཉིད་ལ་
དམིགས་པར་མི་ནུས་པའི་ཕྱིར་ཏེ། དེ་བཞིན་ཉིད་ལ་དམིགས་པའི་དོན་གཉེར་
གྱི་རྣམ་པ་ཅན་གྱི་བློ་ཡིན་ན་ངོ་བོ་ཉིད་ཀྱི་དགེ་བར་འགྱུར་གྱི་ཉོན་མོངས་སུ་མི་
རུང་བའི་ཕྱིར་རོ། ཞེས་དེ་བཞིན་ཉིད་ལ་དམིགས་པའི་འདོད་ཆགས་མེད་པར་
གསུངས་པས་འགོག་ལམ་ལ་ཡང་མཚུངས་སམ་ཇི་ལྟར་འཇོག་དཔྱད། འོ་
ན༑ མཐོང་སྤང་ཉོན་མོངས་ཀྱི་གྲངས་ངེས་ལ་འདོད་ཚུལ་མི་མཐུན་པ་དེ་ལྟར་
ཡང་། གཉེན་པོ་མཐོང་ལམ་བར་ཆད་མེད་ལམ་གྱིས་མཐོང་སྤང་སྤོང་ཚུལ་
ལ་ཁྱད་པར་ཅི་ལྟར་ཞེ་ན། མཛོད་”“ལས། མི་སློབ་སེམས་ནི་སྐྱེ་འགྱུར་
བ༑ ༑སྒྲིབ་པ་ལས་ནི་རྣམ་གྲོལ་འགྱུར། །འགག་པར་འགྱུར་བའི་ལམ་གྱིས་
ནི༑ ༑དེ་ཡི་སྒྲིབ་པ་རབ་ཏུ་སྤོངས། །ཞེས་འབྱུང་བས་མཐོང་ལམ་བར་ཆད་
མེད་ལམ་འགག་པ་ལ་མངོན་དུ་ཉེ་བ་དང་མཐོང་སྤང་གི་ས་བོན་འགག་པ་ལ་
167



གཟུར་གནས་ཀུནྡྲ་བཞད་པའི་འཛུམ་ཟེར།
མངོན་དུ་ཕྱོགས་པ་དུས་མཉམ་ཞིང་། མཐོང་ལམ་བར་ཆད་མེད་ལམ་འགག་
པ་དང་མཐོང་སྤང་གི་ས་བོན་འགག་པ་དུས་མཉམ་པས་མཛོ་སྦྲེལ་གཡང་ལ་ལྷུང་
བ་བཞིན་དུ་སྤང་བྱའི་ས་བོན་དང་དེའི་དངོས་གཉེན་གཉིས་རྒྱུད་གཅིག་ལ་དུས་
གཅིག་ཏུ་འཇུག་ལྡོག་བྱེད་པར་འདོད། མཛོད་འགྲེལ་(ཕར་སྤྱི་ཟུར་མཆན་༡༥༤)ལས་
ཀྱང་། དེ་གཉིས་ཀྱིས་རྐུན་པོ་འབྱིན་པ་དང་སྒོ་འཕར་གཅོད་པ་བཞིན་ནོ། ཞེས་
གསུངས་པས་ཤེས་སོ། མངོན་པ་གོང་མས་གཉེན་པོ་མཐོང་ལམ་བར་ཆད་
མེད་ལམ་གྱིས་སྐྱེ་འགྱུར་གྱི་ཚུལ་གྱིས་མཐོང་སྤང་སྤོང་བ་ནི། ཀུན་
བཏུས་རེ༨༣ལས། གཉེན་པོའི་རྣམ་པ་དེ་འབྱུང་བ་དང་། གནས་ངན་ལེན་གྱི་
རྣམ་པ་དེ་འགོག་པ་ནི་མཉམ་པས་མཉམ་སྟེ། སྣང་བ་དང་མུན་པ་འབྱུང་བ་
དང་འགག་པ་བཞིན་ནོ། ཞེས་ཉི་མའི་དཀྱིལ་འཁོར་མངོན་པ་ཤར་བའི་ཚེ་མུན་
པའི་གནས་མི་དམིགས་པའི་དཔེ་ཡིས་མཐོང་ལམ་བར་ཆད་མེད་ལམ་སྐྱེས་པ་
དང་མཐོང་སྤང་གི་ས་བོན་འགག་པ་དུས་མཉམ་པའི་ཚུལ་གྱིས་སྤོང་བར་འདོད་
ཀྱང་། ལེགས་བཤད་གསེར་ཕྲེང༌༌“ལས། དེའི་དོན་ནི་མངོན་གྱུར་པ་འདས་
མ་འོངས་ནི་ཞིག་ནས་དང་མ་སྐྱེས་ནས་མེད་པའི་སྤངས་མི་དགོས་ལ། ད་ལྟ་
བ་ནི་གཉེན་པོ་དང་དུས་གཅིག་ཏུ་མི་འཇུག་པས་མངོན་གྱུར་མི་སྤོང་ཡང་སྤང་
བྱའི་ས་བོན་དང་གཉེན་པོ་གཉིས་རྒྱུད་གཅིག་ལ་དུས་གཅིག་ཏུ་འཇུག་པ་མི་འགལ་
བས་གནས་ངན་ལེན་སྤོང་ངོ༌། དེ་ཡང་རྣམ་གྲོལ་ལམ་སྐྱེས་པ་དང་སྤང་བྱ་
འགག་པ་གཉིས་དུས་མཉམ་ལ་དེའི་ཕྱིར་རྣམ་གྲོལ་ལམ་རྫོགས་པར་སྐྱེས་པ་དང་
སྤང་བྱ་ཡང་རྫོགས་པར་འགག་གོ། ཞེས་གསུངས་པ་ལྟར་ཀུན་བཏུས་ཀྱི་ཚིག་
168



སྐབས་གཉིས་པའི་མཐོང་ལམ་གྱི་དོགས་དཔྱོད།
དོན་འགག་འགྱུར་གྱི་ཚུལ་གྱིས་སྤོང་བ་ལ་འགྲེལ་པའི་དགོངས་གཞིར་དཔྱད་
པར་བྱ་སྟེ། རྗེའི་དཔྱད་པ་མ་རྫོགས་པའམ་སྔ་རབས་པའི་བཞེད་པར་ཁས་
འཆེ་བ་ཙམ་གྱིས་ཚིམས་པར་མི་བྱའོ། སྟོང་ཐུན་སྐལ་བཟང་མིག་འབྱེད་ལས།
མཐོང་ལམ་བར་ཆད་མེད་ལམ་སྐྱེས་པ་དང་མཐོང་སྤང་ཉོན་མོངས་རྣམས་སླར་
རྒྱུད་ལ་སྐྱེ་མི་རུང་དུ་བྱས་པའི་ཚུལ་གྱིས་སྤངས་པ་དུས་མཉམ་ལ། ཞེས་བར་
ཆད་མེད་ཀྱིས་མཐོང་སྤང་སྤངས་པར་གསུངས་པ་ནི་སླར་རྒྱུད་ལ་སྐྱེ་མི་རུང་
དུ་བཅོམ་པ་ལ་དགོངས་སམ་དཔྱད། རྩ་ཤེའི་ཊིཀ་ཆེན་ལས། སྤང་གཉེན་
ལྷན་ཅིག་མི་གནས་འགལ་ཡིན་ལ། ལྷན་ཅིག་མི་གནས་པའི་ཚུལ་ཡང་ཚ་གྲང་
ལྟར་རྒྱུན་འགྲོགས་སུ་མི་རུང་བའི་སྒོ་ནས་མིན་གྱི། སྣང་མུན་ལྟར་དུས་ཀྱི་
སྒོ་ནས་ལྷན་ཅིག་མི་དགོས་པ་ཡིན་པའི་ཕྱིར་གཉེན་པོ་ཟག་མེད་བར་ཆད་མེད་
ལམ་དང་དེའི་སྤང་བྱ་གཉིས་རྒྱུད་གཅིག་ལ་དུས་གཅིག་ཏུ་མི་འཇུག་གོ། ཞེས་
གསུངས་པ་འདི་ཡིས་དགོངས་གནད་ཐམས་ཅད་གཅིག་ཏུ་འབབ་ཅིང་འདྲིལ་
བའི་ཚུལ་ལ་འདྲིས་པར་མཛོད་ཅིག ། །
༤༽ དབུ་མ་པའི་ལུགས་མདོར་བསྟན་པ།
འདིར་མཐོང་ལམ་སྐྱེ་བའི་ལུས་རྟེན་དང་སེམས་རྟེན་མངོན་པ་གོང་མ་
དང་འཇོག་ཚུལ་ཕལ་ཆེར་མཚུངས་ཞིང་། ཐེག་ཆེན་མཐོང་ལམ་བར་ཆད་
མེད་ལམ་གསར་སྐྱེའི་སེམས་རྟེན་ལ་བསམ་གཏན་གྱི་དངོས་གཞི་དང་བཞི་པའི་
དངོས་གཞི་ཅི་རིགས་པར་འདོད་ཚུལ་བྱུང་། མཐོང་ལམ་བཟོད་པ་བརྒྱད་བར་
ཆད་མེད་ལམ། ཤེས་པ་བརྒྱད་རྣམ་གྲོལ་ལམ་དང་། སྔ་ཕྱི་བརྒྱད་ཚན་དུ་
169



གཟུར་གནས་ཀུནྡ་བཞད་པའི་འཛུམ་ཟེར།
ཅིག་ཅར་སྐྱེ་བ་དེ་དག་ཀུན་ལྡོག་ཆའི་ཕྱེ་བ་ཙམ་དུ་འདོད། མཐོང་སྤང་ཉོན་
མོངས་ཀྱི་གྲངས་ངེས་ཀྱང་གོང་མ་དང་མཐུན་པས་སྤྲོས་བཤད་ཀྱི་བརྩོན་པ་དོར་
ཏེ༑ འགྲེལ་ཆེན་དུ་མཐོང་ལམ་སྐྱེ་ཚུལ་ལ་ལུགས་གསུམ་བཀོད་པ་ལས་སློབ་
དཔོན་གྱིས་གང་ཞིག་འཐད་ཚུལ་རྗེ་ཡབ་སྲས་ཀྱི་བཞེད་པར་ཁུངས་སུ་དྲངས་
ན༑ དེ་ཡང་རྣམ་བཤད་སྙིང་རྒྱན་ལས། དང་པོ་ནི། ཁ་ཅིག་ན་རེ། བདེན་
བཞིའི་ཆོས་ཉིད་བློ་གཅིག་གིས་དུས་སྐད་ཅིག་མ་གཅིག་ལ་མངོན་སུམ་དུ་རྟོགས་
པས་དེའི་དུས་སུ་སྡུག་བསྔལ་ཤེས། ཀུན་འབྱུང་སྤོང་། འགོག་པ་མངོན་དུ་
བྱེད། ལམ་བསྒོམས་པས་བདེན་པ་བཞི་ལ་བྱ་བ་བྱེད་པའི་བྱ་བའི་མངོན་རྟོགས་
སམ་འབྲས་བུའི་མངོན་རྟོགས་སྐད་ཅིག་མ་གཅིག་ཡིན་ལ། ཞེས་སོགས་ལུགས་
གསུམ་བཀོད་ནས་སྔ་མ་གཉིས་སློབ་དཔོན་གྱི་བཞེད་པ་མ་ཡིན་ཞིང་། རིགས་
པས་ཀྱང་མི་འཐད་པས་ཕྱི་མ་ཉིད་རང་ལུགས་སུ་གསུངས། གསེར་
ཕྲེང་“”ལས། ལུགས་དང་པོ་ནི། འབྲས་བུའི་མངོན་རྟོགས་ལ་ལྟོས་ནས་མཐོང་
ལམ་སྐད་ཅིག་མ་གཅིག་ཡིན་ལ། སོ་སོར་རྟོགས་པའི་མངོན་རྟོགས་ལ་ལྟོས་
ནས་སྐད་ཅིག་མ་བཅུ་དྲུག་གོ། ཞེས་ཟེར་རོ། ཞེས་སོགས་ལུགས་གཉིས་
བཀོད་ནས་ཕྱི་མ་མི་འཐད་པར་སྒྲུབ་ཀྱང་སྔ་མར་དགག་གཞག་མ་མཛད། རྟོགས་
དཀའི་སྣང་བ་ལས། འདི་ལ་འགྲེལ་ཆེན་དུ། འབྲས་བུའི་མངོན་པར་རྟོགས་
པ་སྐད་ཅིག་གཅིག་ཡིན་ཅིང་། སོ་སོར་རྟོགས་པའི་མངོན་རྟོགས་སྐད་ཅིག་
བཅུ་དྲུག་ཡིན་པར་འདོད་པའི་ལུགས་གཅིག་དང་། སོ་སོར་རྟོགས་པའི་མངོན་
རྟོགས་ཀྱང་སྐད་ཅིག་གཅིག་ཏུ་འདོད་པའི་ལུགས་གཉིས་བཀོད་ནས། ལུགས་
170



སྐབས་གཉིས་པའི་མཐོང་ལམ་གྱི་དོགས་དཔྱོད།
ཐ་མ་ལ་ཞུགས་འབྲས་ཀྱི་རྣམ་གཞག་མི་རུང་བའི་སྐྱོན་བརྗོད་ཅིང་ལུགས་དང་
པོའི་གཞུང་བཙུགས་པར་མཛད་དོ། ཞེས་དང་པོ་སློབ་དཔོན་སེང་བཟང་གི་
དགོངས་པར་མཛད་ཅིང་གསེར་ཕྲེང་དུ་དེ་ལ་དགག་གཞག་མ་མཛད་པར་
བརྟགས་ན། འདི་ཉིད་རང་ལུགས་སུ་འཐད་དམ་སྙམ་ཡང་། སྡུག་བསྔལ་
ཤེས་པ་དང་། ཀུན་འབྱུང་སྤོང་བ། འགོག་པ་མངོན་དུ་བྱེད་པ། ལམ་སྒོམ་
པའི་བྱ་བ་བཞི་དུས་མཉམ་པར་འདོད་པ་ལ་འགོག་བདེན་ཐོབ་པར་ལམ་བདེན་
སྔོན་དུ་འགྲོ་མི་དགོས་པར་ཐལ་བ་དང་། གཞི་གཅིག་གི་བར་ཆད་མེད་ལམ་
དང་རྣམ་གྲོལ་ལམ་གཅིག་ཅར་དུ་ཐལ་བར་རྣམ་བཤད་རྗེས་འབྲང་དང་བཅས་
པས་གསུངས། འོན་ཀྱང་གསེར་ཕྲེང་ལས་ཤེས་སྤོང་ལ་སོགས་པའི་བྱ་བ་བྱེད་
ཚུལ་གྱིས་སྒོ་ནས་རིམ་པ་མེད་པས། འདི་ལྟར་ན་མཐོང་ལམ་ལ་ཞུགས་གནས་
ཀྱི་རྣམ་གཞག་ཀྱང་རུང་བ་ཡིན་ནོ། ཞེས་བདེན་བཞི་ལ་བྱ་བ་བྱེད་ཚུལ་དུས་
མཉམ་པར་འདོད་པ་ལས་ལམ་དང་འགོག་བདེན་ཐོབ་མཉམ་དུ་ལུགས་དེས་མི་
འདོད་པ་འདྲ་ཞིང་། གུང་ཐང་འགྲེལ་མཆན་”་དུ་རྟོགས་སྣང་ལས་གསུངས་
པ་རེད་མདའ་བའི་བཤད་ཚུལ་བཀོད་པ་དང་། གསེར་ཕྲེང་ལས་ཕྱི་མའི་བཞེད་
པ་སྔར་བཤད་པའི་སློབ་དཔོན་གྱི་དགོངས་པ་དང་གཅིག་ཏུ་བྱས་ནས་ཁས་བླངས་
ན་རེ་ཞིག་བསྐྱངས་བདེའོ། ཞེས་པའི་ལུང་ཁུངས་སུ་མཛད་ནས་བུ་ཉ་སོགས་
ཀྱིས་སློབ་དཔོན་གྱི་དགོངས་པ་བསྡུ་བ་སོགས་ལྟར་བཤད་པ་གདུལ་བྱའི་ངོར་
ཡིན་པས་དགོངས་པ་དངོས་མ་ཡིན་པའི་སྒྲུབ་བྱེད་དུ་རེ་ཞིག་གསུངས་པར་མཛད་
ཟེར་བ་སོགས་ལ་ཞིབ་ཏུ་དཔྱད་དོ། །
171



གཟུར་གནས་ཀུནྡ་བཞད་པའི་འཛུམ་ཟེར། །
༥༽ མཐའ་མའི་དགེ་བསྔོ།
དེ་ལྟར་བདེན་པར་མངོན་པར་རྟོགས་པའི་མཐོང་ལམ་གྱི་རྟེན་དང་སྐྱེ་
ཚུལ་སོགས་སུ་མངོན་པའི་ལུགས་གཙོ་བོར་འགྲེལ་པའི་ཁུལ་གྱིས་འབད་པ་བསྟེན་
མོད། ཐོས་པས་མ་འདང་ཞིང་དཔྱོད་པས་མ་ཁེབས་པའི་རྐྱེན་གྱིས་ནོར་འཛོལ་
མང་ཞིང་། ལྷག་ཆད་འབྲེལ་མེད་ཀྱི་ཞན་སྐྱོན་ཀྱང་ཡོད་ངེས་པས་བསྟན་ལ་
གཅེས་པའི་དཔྱོད་ལྡན་དག་ཏུ་མཐོལ་བཤགས་ཀྱིས་དགོངས་སེལ་ཞུའོ། དེ་
ལྟར་ནའང་རིག་པ་ནང་བར་འཆི་ཡང་བསླབ་དགོས་པའི་ལམ་སྟོན་གྱིས་རང་
ཉིད་ཀྱང་སྒོ་གསུམ་དད་ཆོས་སུ་ཕྱོགས་པའི་ལེགས་ཚོགས་ཅི་མཆིས་ཐམས་
ཅད་དྲིན་ཅན་བླ་མ་དམ་པའི་དྲིན་ལས་བྱུང་བ་ཁོ་ནར་ངེས་པས་བཤེས་གཉེན་
དམ་པ་དགྱེས་པའི་རྒྱུར་ཅིག་གུ ། །
བཤེས་གཉེན་དམ་པའི་ཐུགས་རྗེ་ཡིས། །དམ་ཆོས་ཐོས་པའི་སྐལ་བཟང་
རྙེད། །ཐོས་དོན་རྩོད་དང་རྩོམ་པའི་དགེ །བླ་མ་མཉེས་པའི་ཚོགས་སུ་བསྔོ། །
，
172



-
-
མངོན་རྟོགས་རྒྱན་གྱི་སྐབས་བཞི་པའི་ཚིག་འགྲེལ་
མདོར་བསྡུས་ཚིག་གསལ་མེ་ལོང་
ཞེས་བྱ་བ་བཞུགས་སོ།།
༄༅།། བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
འོད་གསལ་ཆོས་སྐུའི་ཀློང་ཡངས་ལས། །མཐའ་བྲལ་རྟེན་འབྱུང་ཟབ་
མོའི་དོན། །ཇི་ལྟར་གཟིགས་ཤིང་འདོམས་མཛད་པ། །སྟོན་མཆོག་ཤཱཀྱ་
སེངྒེར་འདུད། །
སྤངས་རྟོགས་རྒྱལ་བར་མཉམ་མོད་ཀྱང་། །ཐུགས་རྗེ་རྒྱལ་ཀུན་ལས་
ལྷག་པ། །འདྲེན་མཆོག་བླ་མའི་མཛད་དྲིན་ལ། །མོས་པའི་ཐལ་མོ་སྙིང་གར་
ལྷུང་། །
རྒྱལ་ཀུན་བགྲོད་པའི་མངོན་རྟོགས་ལམ། མ་འདྲེས་གསལ་བའི་སྙིང་
གི་དཔྱིད། །བསྟན་བཅོས་རྒྱན་གྱི་ཚིག་དོན་འགའ། །འགྲེལ་པའི་སྤྲོ་བ་རངས་
པར་འཕེལ། །
གཉིས་པ་སྦྱོར་བ་བཞི་རྒྱས་པར་བཤད་པ་ལ། དབང་དུ་བྱ་བའི་རྒྱུ་འབྲས།
བརྟན་པའི་རྒྱུ་འབྲས་བཤད་པའོ། དང་པོ་ལ། རྒྱུ་རྣམ་ཀུན་གྱི་སྦྱོར་བ་དང་།
འབྲས་བུ་རྩེ་མོའི་སྦྱོར་བ་བཤད་པའོ། དང་པོ་ལ། གཞུང་བཤད་པ་དང་། སྐབས་
བསྡུ་བའོ། དང་པོ་ལ། རྣམ་རྫོགས་སྦྱོར་བ་སྤྱིའི་རྣམ་གཞག་དང་། ཐར་པ་
173



གཟུར་གནས་ཀུནྡ་བཞད་པའི་འཛུམ་ཟེར། །
ཆ་མཐུན་ནས་བཟུང་སྟེ་རྒྱུད་ལ་སྐྱེ་བའི་རིམ་པ་བཤད་པའོ། དང་པོ་ལ། རྣམ་
རྫོགས་སྦྱོར་བའི་ངོ་བོ། སྦྱོར་བ་སྒོམ་པའི་སྐྱོན་ཡོན། སྦྱོར་བའི་མཚན་ཉིད་
.དོ༑ དང་པོ་ལ། མི་མཐུན་ཕྱོགས་མ་ལུས་པའི་གཉེན་པོ་ཤེས་པའི་ཡན་ལག་
རྣམ་པའི་དབྱེ་བ། བདེན་འཛིན་དངོས་སུ་འཇོམས་བྱེད་ཀྱི་སྦྱོར་བ་ཁྱད་པར་
ཅན་ངོས་བཟུང་བའོ། དང་པོ་ལ། མདོར་བསྟན། རྒྱས་བཤད། དང་པོ་ལ་
གཉིས། རྩ་བ་དང་འགྲེལ་པའོ། དང་པོ་ནི།
གཞི་ཤེས་པ་ཡི་བྱེ་བྲག་རྣམས། །
རྣམ་པ་ཞེས་བྱ་མཚན་ཉིད་དེ། །
ཀུན་མཁྱེན་ཉིད་ནི་རྣམ་གསུམ་ཕྱིར། །
དེ་ནི་རྣམ་པ་གསུམ་དུ་འདོད། །ཅེས་གསུངས།
གཉིས་པ་ནི། རྣམ་རྫོགས་སྦྱོར་བའི་བསྒོམ་བྱར་གྱུར་པའི་གཞི་བདེན་
བཞིའི་སྟེང་གི་མི་རྟག་སོགས་དོན་གྱི་རྣམ་པ་དེ་དག་ཤེས་པ་ཡི་ཡེ་ཤེས་ཀྱི་
བྱེ་བྲག་གམ་ཁྱད་པར་དུ་གྱུར་པའི་སེམས་དཔའི་རྣལ་འབྱོར་རྣམས། མི་
མཐུན་པའི་ལོག་ཞུགས་དེ་དག་གི་འཛིན་སྟངས་ལྡོག་ཕྱོགས་ཀྱི་རྣམ་པ་ལེགས་
པར་ཤར་བའི་སྒོ་ནས་སྒོམ་པའི་སེམས་དཔའི་རྣལ་འབྱོར་ཞེས་བྱ་བ་དེ་ནི་
འདིར་བསྟན་སྒོམ་བྱེད་གཉེན་པོའི་མཚན་ཉིད་དམ་རང་བཞིན་ཉིད་དེ།
བསྒོམ་བྱ་ཤེས་རྣམ་ལ་ཀུན་མཁྱེན་པ་ཉིད་ནི་རྣམ་པ་གསུམ་དུ་ངེས་པའི་ཕྱིར་
སྒོམ་བྱེད་གཉེན་པོར་གྱུར་པའི་སེམས་དཔའི་རྣལ་འབྱོར་དེ་ལ་ཡང་ནི་རྣམ་
པ་མི་འདྲ་བ་གསུམ་དུ་འདོད་དོ། །
174



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
གཉིས་པ་རྒྱས་པར་བཤད་པ་ལ། གཞི་ཤེས་ཀྱི་རྣམ་པ། ལམ་ཤེས་
ཀྱི་རྣམ་པ། རྣམ་མཁྱེན་གྱི་རྣམ་པ་བཤད་པའོ། དང་པོ་ལ་གཉིས། རྩ་བ་
དང་འགྲེལ་པའོ། དང་པོ་ནི། །
མེད་པའི་རྣམ་པ་ནས་བཟུང་སྟེ། །
མི་གཡོ་བ་ཡི་རྣམ་པའི་བར། །
བདེན་པ་སོ་སོ་ལ་བཞི་དང་། །
ལམ་ལ་དེ་ནི་བཅོ་ལྔར་བཤད། །ཞེས་གསུངས།
གཉིས་པ་ནི། མདོ་ལས། ཤེར་ཕྱིན་འདི་ནི་མ་མཆིས་པའི་ཕ་རོལ་ཏུ་
ཕྱིན་པའོ། ཞེས་སྡུག་བདེན་རྟག་པར་མེད་པའི་རྣམ་པ་ནས་བཟུང་སྟེ། ཤེར་
ཕྱིན་འདི་ནི་མི་གཡོ་བའི་ཕ་རོལ་ཏུ་ཕྱིན་པའོ། ཞེས་ལམ་བདེན་གྱི་མི་གཡོ་བ་
ཡི་རྣམ་པའི་བར་གཞི་ཤེས་ཀྱི་རྣམ་པ་ཉེར་བདུན་དུ་བསྟན་ཏེ། བདེན་པ་གཞན་
གསུམ་སོ་སོ་ལ་བཞི་བཞི་དང་། ལམ་གྱི་བདེན་པ་ལ་བྱེད་པ་པོ་བདག་མེད་པར་
མངོན་སུམ་རྟོགས་པའི་ཡེ་ཤེས་སོགས་དེ་ནི་རྣམ་པ་བཅོ་ལྔར་བཤད་པའི་ཕྱིར།
གཉིས་པ་ལ་གཉིས། རྩ་བ་དང་འགྲེལ་པའོ། དང་པོ་ནི། །
རྒྱུ་དང་ལམ་དང་སྡུག་བསྔལ་དང་། །
འགོག་པ་ལ་ནི་གོ་རིམ་བཞིན། །
དེ་དག་བརྒྱད་དང་བདུན་དང་ནི། །
ལྔ་དང་བཅུ་དྲུག་ཅེས་བསྒྲགས་སོ། །ཞེས་གསུངས།
གཉིས་པ་ནི། རྒྱུ་ཀུན་འབྱུང་བདེན་པ་དང་། ལམ་གྱི་བདེན་པ་དང་།
175



གཟུར་གནས་ཀུནྡ་བཞད་པའི་འཛུམ་ཟེར།
འབྲས་བུ་སྡུག་བསྔལ་བདེན་པ་དང་། འགོག་པའི་བདེན་པ་ལ་ནི་གོ་རིམ་བཞིན་
དུ་དེ་དག་ལ་དམིགས་པའི་ལམ་ཤེས་ཀྱི་རྣམ་པ་སུམ་ཅུ་རྩ་དྲུག་ཏུ་ངེས་ཏེ། ཀུན་
འབྱུང་བདེན་པ་ལ་དམིགས་པའི་ལམ་ཤེས་ཀྱི་རྣམ་པ་བརྒྱད། ལམ་གྱི་བདེན་
པར་དམིགས་པའི་ལམ་ཤེས་ཀྱི་རྣམ་པ་བདུན་དང་། སྡུག་བསྔལ་དང་འགོག་
པ་ལ་རིམ་པར་དམིགས་པའི་ལམ་ཤེས་ཀྱི་རྣམ་པ་ལྔ་དང་བཅུ་དྲུག་ཅེས་མདོ་
ལས་བཤད་པ་སྟེ་བསྒྲགས་པས་སོ། ། །
གསུམ་པ་ལ་གཉིས། རྩ་བ་དང་འགྲེལ་པའོ། དང་པོ་ནི།
དྲན་པ་ཉེར་བཞག་ནས་བཟུང་སྟེ། །
སངས་རྒྱས་རྣམ་པའི་མཐར་ཐུག་རྣམས། །
ལམ་གྱི་བདེན་པའི་རྗེས་མཐུན་པར། །
ཀུན་མཁྱེན་གསུམ་དུ་ཕྱེ་བས་ན། ། །
སློབ་མ་བྱང་ཆུབ་སེམས་དཔའ་དང་། །
སངས་རྒྱས་རྣམས་ལ་རིམ་བཞིན་དེ། །
སུམ་ཅུ་བདུན་དང་སུམ་ཅུ་བཞི། །
སུམ་ཅུ་རྩ་དགུ་དག་ཏུ་བཞེད། །ཅེས་གསུངས།
གཉིས་པ་ནི། ཉན་ཐོས་ལ་ཡོད་པ་དང་རྗེས་སུ་མཐུན་པའི་དྲན་པ་ཉེར་
བཞག་བཞི་ནས་བཟུང་སྟེ་སངས་རྒྱས་ཉིད་ཀྱི་རྣམ་པའི་མཐར་ཐུག་པའི་བར་
གྱི་རྣམ་མཁྱེན་གྱི་རྣམ་པ་དེ་རྣམས། གང་ཟག་གསུམ་གྱི་རྒྱུད་ལ་མཁྱེན་པས་
བསྡུས་པའི་ལམ་གྱི་བདེན་པ་མི་འདྲ་བ་གསུམ་ཡོད་པའི་རྗེས་སུ་མཐུན་པར་ཀུན་
176



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
མཁྱེན་ཉིད་ལ་གསུམ་དུ་ཕྱེ་བས་ན། སློབ་མ་ཉན་ཐོས་ལ་ཡོད་པ་དང་རྗེས་སུ་
མཐུན་པ་དང་། བྱང་ཆུབ་སེམས་དཔའ་ལ་ཡོད་པ་དང་། སངས་རྒྱས་ལ་
ཡོད་པའི་ཐུན་མོང་མ་ཡིན་པ་རྣམས་ལ་རིམ་པ་བཞིན་དུ་སུམ་ཅུ་རྩ་བདུན་དང་།
སུམ་ཅུ་རྩ་བཞི། ཐུན་མོང་མ་ཡིན་པའི་སུམ་ཅུ་རྩ་དགུ་དག་ཏུ་དབྱེ་བར་མདོ་
ལས་བཞེད་དོ། །
གཉིས་པ་བདེན་འཛིན་འཇོམས་བྱེད་ཀྱི་སྦྱོར་བ་ཁྱད་པར་ཅན་ངོས་བཟུང་
བ་ལ། དགེ་རྩ་གསོག་པའི་རྟེན་དང་། སྦྱོར་བ་དངོས་སོ། དང་པོ་ལ་གཉིས།
རྩ་བ་དང་འགྲེལ་པའོ། དང་པོ་ནི།
སངས་རྒྱས་རྣམས་ལ་ལྷག་པར་བྱས། །
དེ་ལ་དགེ་བའི་རྩ་བ་བསྐྲུན། །
དགེ་བའི་བཤེས་ཀྱི་མགོན་བཅས་པ། །
འདི་མཉན་པ་ཡི་སྣོད་ཡིན་ནོ། །
སངས་རྒྱས་བསྟེན་དང་ཀུན་འདྲི་དང་། །
སྦྱིན་དང་ཚུལ་ཁྲིམས་སོགས་སྤྱོད་པས། །
ལེན་དང་འཛིན་པ་ལ་སོགས་པའི། །
སྣོད་དུ་དམ་པ་རྣམས་བཞེད་དོ། །ཅེས་གསུངས།
གཉིས་པ་ནི། སྔོན་སངས་རྒྱས་རྣམས་ལ་བཀུར་བསྟི་སོགས་ལྷག་པར་
བྱ་བ་བྱས་པ་དང་། དེ་ལ་དགེ་བའི་རྩ་བ་བསྐྲུན་པ་ལ་སོགས་པའི་དགེ་རྩ་བསྐྱེད་
པ་དང་། ཐེག་ཆེན་གྱི་དགེ་བའི་བཤེས་གཉེན་གྱིས་ཡོངས་སུ་ཟིན་པའི་མགོན་
177



གཟུར་གནས་ཀུནྡ་བཞད་པའི་འཛུམ་ཟེར། །
དང་བཅས་པའི་བྱང་སེམས་ལས་དང་པོ་བ་འདི་ནི་ཡུམ་མཉན་པ་ཡི་སྣོད་རུང་
ཡིན་ནོ། སངས་རྒྱས་གྲངས་མེད་པ་ཡོངས་འཛིན་དུ་བསྟེན་པ་དང་། སངས་
རྒྱས་རྣམས་ལ་ཐེ་ཚོམ་ཟ་བའི་ཡུམ་གྱི་ཚིག་དོན་ཀུན་འདྲི་བ་དང་། གང་དྲིས་
པའི་དོན་སྦྱིན་པ་དང་། ཚུལ་ཁྲིམས་སོགས་ཕར་ཕྱིན་བཅུ་ལ་སྤྱོད་པའམ་ཉམས་
སུ་ལེན་པས། གཞུང་ཤེར་ཕྱིན་གྱི་ཚིག་བློ་ལ་ལེན་པ་དང༌། དོན་མི་བརྗེད་
པར་འཛིན་པ་ལ་སོགས་པའི་སྣོད་དུ་མཁས་པ་དམ་པ་རྣམས་བཞེད་དོ། །
གཉིས་པ་ལ། སྦྱོར་བ་རང་གི་ངོ་བོའི་སྒོ་ནས་དབྱེ་བ། རྟེན་གྱི་གང་
ཟག་གི་སྒོ་ནས་དབྱེ་བ། སྦྱོར་བ་རྫོགས་པའི་ཐབས་ཀྱི་སྒོ་ནས་དབྱེ་བ། འབྲས་
བུ་དང་དུས་ཀྱི་སྒོ་ནས་དབྱེ་བའོ། དང་པོ་ལ་གཉིས། རྩ་བ་དང་འགྲེལ་
པའོ། དང་པོ་ནི།
གཟུགས་ལ་སོགས་ལ་མི་གནས་ཕྱིར། །
དེ་ལ་སྦྱོར་བ་བཀག་པའི་ཕྱིར། །
དེ་ཡི་དེ་བཞིན་ཉིད་ཟབ་ཕྱིར། །
དེ་རྣམས་གཏིང་དཔག་དཀའ་བའི་ཕྱིར། །
དེ་དག་ཚད་ནི་མེད་ཕྱིར་དང་། །ཞེས་གསུངས།
གཉིས་པ་ནི། ཡུལ་གཟུགས་ལ་སོགས་པ་ལ་བདེན་པར་ཞེན་ནས་མི་
གནས་པའི་ཕྱིར་གནས་པ་བཀག་པའི་སྦྱོར་བ་དང་། ཡུལ་ཅན་དེ་ལ་བདེན་པར་
ཞེན་པའི་སྦྱོར་བ་བཀག་པའི་ཕྱིར་མི་སྦྱོར་བའི་སྦྱོར་བ་དང་། ཡུལ་གཟུགས་
དང་མི་རྟག་པ་ལ་སོགས་པ་དེ་ཡི་དེ་བཞིན་ཉིད་ཟབ་པ་ལ་འཇུག་པའི་ཕྱིར་ཟབ་
178



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
པ་གཞི་ཤེས་ཀྱི་སྦྱོར་བ་དང་། ཤེས་བྱ་ཉན་ཐོས་ཀྱི་ལམ་ལ་སོགས་པ་དེ་རྣམས་
ཀྱི་ཆོས་ཉིད་གཏིང་དཔག་དཀའ་བར་རྟོགས་པའི་ཕྱིར་གཏིང་དཔག་དཀའ་བའི་
སྦྱོར་བ་དང་། རྣམ་པས་བསྡུས་པའི་ཆོས་དེ་དག་གི་ཆོས་ཉིད་ཚད་ནི་མེད་པར་
རྟོགས་པའི་ཕྱིར་ཚད་མེད་པའི་སྦྱོར་བ་དང་ལྔ་ནི་ཚོགས་ལམ་ནས་རྒྱུན་མཐའི་
བར་ཁྱབ་མཉམ་དུ་ཡོད་པས་རང་བཞིན་གྱི་སྦྱོར་བ་ཞེས་བྱའོ། །
གཉིས་པ་ལ་གཉིས། རྩ་བ་དང་འགྲེལ་པའོ། དང་པོ་ནི།
ཚེགས་ཆེན་ཡུན་རིང་རྟོགས་པའི་ཕྱིར། །
ལུང་བསྟན་ཕྱིར་མི་ལྡོག་ཉིད་དང་། །
ངེས་འབྱུང་བར་ཆད་མེད་བཅས་དང་། །
བྱང་ཆུབ་ཉེ་དང་མྱུར་བ་དང་། །
གཞན་དོན། །ཞེས་གསུངས།
གཉིས་པ་ནི། བྱང་སེམས་ཚོགས་ལམ་པ་དབང་རྟུལ་གྱི་རྒྱུད་ཀྱི་སྦྱོར་
བ་སྟོང་ཉིད་ལ་སྒོམ་བྱུང་གི་གསལ་སྣང་མ་ཐོབ་ཅིང་དེ་ལ་སྐྲག་པ་ཤས་ཆེར་
འབྱུང་བས་ཚེགས་ཆེན་པོས་ཡུན་རིང་མོར་རྫོགས་པའི་བྱང་ཆུབ་རྟོགས་པ་སྟེ་
འཐོབ་དཀའ་བའི་ཕྱིར་ཚེགས་ཆེན་ཡུན་རིང་རྟོགས་པའི་སྦྱོར་བ་དང་། སྦྱོར་
ལམ་དྲོད་དུ་སངས་རྒྱས་གཉིས་སམ་གསུམ་ལས་མི་འདའ་བར་མྱུར་དུ་ལུང་
བསྟན་འཐོབ་པར་འགྱུར་བའི་སྦྱོར་བ་དང་། སྦྱོར་ལམ་དྲོད་ལས་དགེ་རྩ་ཁྱད་
པར་དུ་སྨིན་སྟོབས་ཀྱིས་དེ་ནས་ཕྱིར་མི་ལྡོག་པ་ཉིད་ཀྱི་རྩེ་མོར་གྱུར་པའི་སྦྱོར་
བ་དང་། ཐབས་ཤེས་ཀྱི་རྟོགས་པ་བརྟན་པོ་ཐོབ་པས་ཉན་རང་གི་ས་ལས་ངེས་
，
179



གཟུར་གནས་ཀུནྡ་བཞད་པའི་འཛུམ་ཟེར།
པར་འབྱུང་བའི་སྦྱོར་བ་དང་། ཆོས་ཉིད་མངོན་སུམ་དུ་མཐོང་བའི་མཚན་
མ་ལ་ཉེ་བར་འཇུག་ཅིང་མཐོང་སྤང་གི་བར་ཆད་བྱ་མི་ནུས་པའི་སྦྱོར་ལམ་ཆོས་
མཆོག་གི་བར་ཆད་མེད་པའི་སྦྱོར་བ་བཅས་པ་དང་། ཆོས་ཉིད་མངོན་སུམ་
དུ་རྟོགས་ཤིང་བདེན་འཛིན་ཀུན་བཏགས་འཇོམས་པའི་ས་དང་པོའི་སྐབས་ཀྱི་
བྱང་ཆུབ་ཆེན་པོ་ལ་ཉེ་བའི་སྦྱོར་བ་དང་། གྲངས་མེད་གཉིས་པའི་ཚོགས་གསོག་
བཞིན་པའི་ས་གཉིས་པ་ནས་བདུན་པའི་བར་གྱི་མྱུར་དུ་མངོན་པར་རྫོགས་པར་
བྱང་ཆུབ་པའི་སྦྱོར་བ་དང་། སྙིང་རྗེ་ཆེན་པོས་གཞན་དོན་དུ་ཆོས་འཁོར་བསྐོར་
བ་ལ་འཇུག་པའི་ས་བརྒྱད་པའི་གཞན་དོན་གྱི་སྦྱོར་བ་སྟེ་བརྒྱད་དོ། །
གསུམ་པ་ལ་གཉིས། རྩ་བ་དང་འགྲེལ་པའོ། དང་པོ་ནི།
འཕེལ་མེད་འགྲིབ་མེད་ཕྱིར། ། །
ཆོས་དང་ཆོས་མིན་སོགས་མི་མཐོང་། །
གཟུགས་སོགས་བསམ་མི་ཁྱབ་མི་མཐོང་། །
གཟུགས་སོགས་དེ་ཡི་མཚན་མ་དང་། །
དེ་ཡི་ངོ་བོ་རྣམ་མི་རྟོག །ཅེས་གསུངས།
གཉིས་པ་ནི། དོན་དམ་པར་སྐྱོན་དང་ཡོན་ཏན་གོང་འཕེལ་མེད་ཅིང་
མར་འགྲིབ་མེད་པའི་ཕྱིར་དེ་ལྟར་དུ་རྟོགས་པའི་འཕེལ་འགྲིབ་མེད་པའི་སྦྱོར་
བ་དང་། དོན་དམ་པར་ཆོས་དང་ཆོས་མིན་པ་སྟེ་དགེ་མི་དགེ་སོགས་མི་དམིགས་
པར་རྟོགས་པའི་མི་མཐོང་བའི་སྦྱོར་བ་དང་། དོན་དམ་པར་གཟུགས་སོགས་
བསམ་གྱིས་མི་ཁྱབ་པའི་རྣམ་པར་དག་པ་ལ་བདེན་པར་མེད་པར་རྟོགས་པའི་
180



，
-
--
མངོན་རྟོགས་རྒྱན་སྐབས་བཞི་པའི་ཚིག་འགྲེལ།
མི་མཐོང་བའི་སྦྱོར་བ་དང་། མཚན་གཞི་གཟུགས་སོགས་དང་དེ་ཡི་མཚན་
ཉིད་གཟུགས་རུང་སོགས་མཚན་མ་དང་མཚོན་བྱ་དེ་ཡི་ངོ་བོ་ཉིད་དུ་བདེན་པར་
རྣམ་པར་མི་རྟོག་པའི་དག་སའི་སྦྱོར་བ་སྟེ་བཞིའོ། །
བཞི་པ་ལ་གཉིས། རྩ་བ་དང་འགྲེལ་པའོ། དང་པོ་ནི།
འབྲས་བུ་རིན་ཆེན་སྦྱིན་བྱེད་དང་། །
དེ་ནི་དག་པ་མཚམས་དང་བཅས། །ཞེས་གསུངས།
གཉིས་པ་ནི། འབྲས་བུ་དང་པོ་རྒྱུན་ཞུགས་ནས་རྫོགས་པའི་བྱང་ཆུབ་
བར་གྱི་ཡོན་ཏན་མཐོང་བའི་སྒོ་ནས་གོང་དུ་འཕེལ་བར་བྱེད་པའི་ས་དགུ་པའི་
འབྲས་བུ་རིན་ཆེན་གཞན་ལ་སྦྱིན་པར་བྱེད་པའི་སྦྱོར་བ་དང་། གཟུགས་ནས་
རྣམ་མཁྱེན་བར་གྱི་སྤང་བྱ་སེལ་བའི་རྣམ་པར་དག་པ་སྒོམ་པའི་སྦྱོར་བ་དེ་ནི་
རྣམ་པར་དག་པའི་སྦྱོར་བ་དང་། ལོ་ཟླ་ཞག་སྐོར་སོགས་སུ་དུས་ཚིགས་བཅད་
ནས་སྒོམ་པའི་ས་མཚམས་ཀྱི་སྦྱོར་བ་དང་བཅས་སྟེ་གསུམ་མོ། །
གཉིས་པ་སྦྱོར་བ་སྒོམ་པའི་སྐྱོན་ཡོན་ལ། སྦྱོར་བའི་ཡོན་ཏན་དང་།
སྦྱོར་བའི་སྐྱོན་བཤད་པ་གཉིས། དང་པོ་ལ་གཉིས། རྩ་བ་དང་འགྲེལ་པའོ།
དང་པོ་ནི། །
བདུད་ཀྱི་མཐུ་བཅོམ་ལ་སོགས་པ། ། །
ཡོན་ཏན་རྣམ་པ་བཅུ་བཞིའོ། །ཞེས་གསུངས།
གཉིས་པ་ནི། ད་ལྟ་ཕྱིན་ཅི་མ་ལོག་པའི་སྦྱོར་བ་སྒོམ་པ་ལ་མངོན་པར་
181



གཟུར་གནས་ཀུནྡ་བཞད་པའི་འཛུམ་ཟེར།
དགའ་ཞིང་སངས་རྒྱས་ཀྱི་བྱིན་གྱིས་བརླབས་པ་ཐོབ་པའི་སེམས་དཔའ་དེ་ཡིས་
མ་འོངས་པ་ན་བདུད་ཀྱི་བར་ཆད་བྱེད་པའི་མཐུ་བཅོམ་པ་དང་། སངས་རྒྱས་
ཀྱི་དགོངས་ཤིང་མཁྱེན་པའི་ཡོན་ཏན་ལ་སོགས་པ་ཡོན་ཏན་རྣམ་པ་བཅུ་བཞི་འཐོབ་
པར་འགྱུར་བའོ། །
གཉིས་པ་ལ་གཉིས། རྩ་བ་དང་འགྲེལ་པའོ། དང་པོ་ནི། །
སྐྱོན་ནི་བཅུ་ཚན་བཞིར་བཅས་པ། །
དྲུག་ཏུ་ངེས་པར་རྟོགས་པར་བྱ། །ཞེས་གསུངས།
གཉིས་པ་ནི། བྱང་ཆུབ་སེམས་དཔའི་སྦྱོར་བ་བསྐྱེད་པའམ་འཕེལ་བའི་
འགལ་རྐྱེན་གྱི་སྐྱོན་ནི་རང་ལ་བརྟེན་པ་ཉི་ཤུ། རང་གཞན་གང་རུང་ལ་བརྟེན་པ་
མཐུན་རྐྱེན་མ་ཚང་བ་ཉེར་གསུམ། གཞན་པ་ལ་བརྟེན་པ་གསུམ་སྟེ་བཅུ་ཚན་བཞིར་
བཅས་པ་དང་། དྲུག་ཏུ་ངེས་པར་རྟོགས་པར་བྱ་བ་སྟེ་ཞེ་དྲུག་ཏུ་དབྱེའོ། །
གསུམ་པ་སྦྱོར་བའི་མཚན་ཉིད་ལ། མདོར་བསྟན་དང་། རྒྱས་བཤད་
དོ༑ དང་པོ་ལ་གཉིས། རྩ་བ་དང་འགྲེལ་པའོ། དང་པོ་ནི།
གང་གིས་མཚོན་དེ་མཚན་ཉིད་དུ། །
ཤེས་བྱ་དེ་ཡང་རྣམ་པ་གསུམ། །
ཤེས་པ་ཁྱད་པར་བྱེད་པ་སྟེ། །
ངོ་བོ་ཉིད་གང་མཚོན་བྱ་ཡང་། །ཞེས་གསུངས།
གཉིས་པ་ནི། མཚོན་བྱེད་གང་གིས་ལམ་ཤེར་ཕྱིན་གྱི་རྣལ་འབྱོར་དུ་
182



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
མཚོན་ཏེ་མཚོན་པར་བྱེད་པའི་མཚན་ཉིད་དུ་ཤེས་པར་བྱ་བ་ལ་དེ་ཡང་རྣམ་པ་
གསུམ་དུ་དབྱེ་སྟེ། དོན་གཉིས་ཕུན་ཚོགས་སྒྲུབ་བྱེད་ཀྱི་སྦྱོར་བའི་ངོ་བོ་མཚོན་
བྱེད་ཤེས་པའི་མཚན་ཉིད། ཐེག་དམན་གྱི་ལམ་ལས་ཁྱད་འཕགས་པར་མཚོན་
བྱེད་ཁྱད་པར་གྱི་མཚན་ཉིད། སྦྱོར་བའི་ནུས་པ་མཚོན་པར་བྱེད་པའི་མཚན་
ཉིད་དང་གསུམ་སྟེ། ཤེས་ཁྱད་བྱེད་གསུམ་གྱི་མཚན་ཉིད་དུ་མ་ཟད་སྦྱོར་བའི་
ངོ་བོ་ཉིད་གང་མཚོན་པར་བྱ་བའི་སྦྱོར་བ་ཡང་མཚན་ཉིད་དུ་བསྟན་ཏོ། །
གཉིས་པ་ལ། ཤེས་མཚན། ཁྱད་མཚན། བྱེད་མཚན། ངོ་བོ་ཉིད་
མཚན་བཤད་པའོ། དང་པོ་ལ། གཞི་ཤེས་སྦྱོར་བའི་མཚན་ཉིད། ལམ་
ཤེས་སྦྱོར་བའི་མཚན་ཉིད། རྣམ་མཁྱེན་གྱི་སྦྱོར་བའི་མཚན་ཉིད་དོ། །དང་
པོ་ལ་གཉིས། རྩ་བ་དང་འགྲེལ་པའོ། དང་པོ་ནི།
དེ་བཞིན་གཤེགས་པ་འབྱུང་བ་དང་། །
འཇིག་རྟེན་འཇིག་མེད་བདག་ཉིད་དང་། །
སེམས་ཅན་སེམས་ཀྱི་སྤྱོད་པ་དང་། །
དེ་བསྡུས་པ་དང་ཕྱིར་ལྟས་དང་། །
མི་ཟད་པ་ཡི་རྣམ་པ་དང་། །
ཆགས་བཅས་སོགས་དང་རྒྱ་ཆེན་དང་། །
ཆེན་པོར་གྱུར་དང་ཚད་མེད་དང་། །
རྣམ་ཤེས་བསྟན་དུ་མེད་པ་དང་། །
སེམས་བལྟར་མེད་དང་ཤེས་པ་དེ། །
183



གཟུར་གནས་ཀུནྡ་བཞད་པའི་འཛུམ་ཟེར།
གཡོ་བ་ལ་སོགས་ཞེས་བྱ་དང་། །
དེ་ལས་གཞན་ཡང་དེ་དག་ནི། །
དེ་བཞིན་ཉིད་ཀྱི་རྣམ་པར་ཤེས། །
ཐུབ་པས་དེ་བཞིན་ཉིད་རྟོགས་དེ། །
གཞན་ལ་བསྟན་པ་ཞེས་བྱ་སྟེ། །
ཐམས་ཅད་ཤེས་པ་ཉིད་སྐབས་ཀྱི། །
ཤེས་པའི་མཚན་ཉིད་བསྡུས་པ་ཡིན། །ཞེས་གསུངས།
གཉིས་པ་ནི། འདིར་བསྟན་གཞི་ཤེས་སྦྱོར་བའི་ཤེས་མཚན་ལ་བཅུ་
དྲུག་ཡོད་པ་སྟེ། སེམས་དཔའི་གཞི་ཤེས་སྦྱོར་བའི་ལམ་ཤེར་ཕྱིན་བསྒོམ་པ་
ལ་བརྟེན་ནས་དེ་བཞིན་གཤེགས་པ་འབྱུང་བ་ཤེས་པའི་སེམས་དཔའི་ཡེ་ཤེས་
དང་། དེ་ལ་བརྟེན་ནས་ཕུང་པོ་ལྔའི་འཇིག་རྟེན་དོན་དམ་པར་འཇིག་པ་མེད་
པའི་བདག་ཉིད་དུ་རྟོགས་པའི་ཤེས་རབ་ཀྱིས་ཟིན་པའི་ཡེ་ཤེས་དང་། དེ་ལ་
བརྟེན་ནས་སེམས་ཅན་གྱི་སེམས་ཀྱི་སྤྱོད་པ་དུ་མ་ཤེས་པའི་སེམས་དཔའི་ཡེ་
ཤེས་དང་། གང་ཟག་གི་བདག་མེད་དེ་ལ་སེམས་བསྡུས་ཏེ་མཉམ་པར་བཞག་
པའི་ཡེ་ཤེས་དང་། སེམས་རྣམ་པར་དག་པ་ནམ་མཁའ་ལྟར་མི་ཟད་པ་ཡི་རྣམ་
པར་ཤེས་པའི་ཡེ་ཤེས་དང་། སེམས་འདོད་ཆགས་དང་བཅས་པ་སོགས་དང་
དེ་དག་བྲལ་བ་ཤེས་པའི་ཡེ་ཤེས་དང་། ཕ་རོལ་པོའི་སེམས་ཀྱི་གནས་ལུགས་
རྒྱ་ཆེན་པོར་ཤེས་པའི་ཡེ་ཤེས་དང་། ཐ་སྙད་དུ་སེམས་ཀྱི་ཡོན་ཏན་མཐའ་
མེད་པར་ཆེན་པོར་གྱུར་པ་ཤེས་པའི་ཡེ་ཤེས་དང་། དོན་དམ་པར་སེམས་ཚད་
184



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
མེད་པར་ཤེས་པའི་ཡེ་ཤེས་དང་། དབང་ཤེས་ལ་དོན་དམ་པར་རྣམ་ཤེས་བསྟན་
དུ་མེད་པར་ཤེས་པའི་ཡེ་ཤེས་དང་། སེམས་དོན་དམ་པར་སྤྱན་ལྔས་བལྟར་
མེད་པར་ཤེས་པའི་ཡེ་ཤེས་དང་། ཤེས་པ་སེམས་དེ་གཡོ་བ་དང་ལ་སོགས་
པར་འདུ་བ་དང་བཀྲམ་པ་དང་བཅུམ་པར་ལྟ་བ་རྣམས་འཁྲུལ་གཞི་ཕུང་པོ་ལྔ་
ལ་བརྟེན་ནས་འབྱུང་བས་དེ་དག་གིས་ཞེན་པ་ལྟར་མེད་པར་རྟོགས་པའི་ཡེ་ཤེས་
ཞེས་བྱ་བ་དང་། དེ་ལས་གཞན་ཡང་གཡོ་བ་སོགས་ཀྱིས་སེམས་དེ་དག་ནི་
བདེན་པས་སྟོང་པ་དེ་བཞིན་ཉིད་ཀྱི་རྣམ་པར་ཤེས་པའི་ཡེ་ཤེས་དང་། དེ་བས་
ཐུབ་པས་དེ་བཞིན་ཉིད་ཇི་ལྟ་བར་རྟོགས་ཏེ། རང་གིས་རྟོགས་པ་ལྟར་གཞན་
ལ་བསྟན་ཅིང་བརྟགས་པ་ཞེས་བྱ་བ་ཤེས་པའི་སེམས་དཔའི་ཡེ་ཤེས་འདི་རྣམས་
ཐམས་ཅད་ཤེས་པ་ཉིད་ཀྱི་སྐབས་ཀྱི་གཞི་ཤེས་སྦྱོར་བ་ཤེས་པའི་མཚན་ཉིད་བཅུ་
དྲུག་བསྡུས་པ་ཡིན་ནོ། །
གཉིས་པ་ལ་གཉིས། རྩ་བ་དང་འགྲེལ་པའོ། དང་པོ་ནི།
སྟོང་ཉིད་མཚན་མ་མེད་བཅས་དང་། །
སྨོན་པ་རྣམ་པར་སྤངས་པ་དང་། །
སྐྱེ་མེད་འགག་པ་མེད་སོགས་དང་། །
ཆོས་ཉིད་རྣམ་པར་འཁྲུག་མེད་དང་། །
འདུ་མི་བྱེད་དང་རྣམ་མི་རྟོག །
རབ་དབྱེ་མཚན་ཉིད་མེད་ཉིད་ལ། །
ལམ་ཤེས་ཉིད་ཀྱི་སྐབས་ཀྱིས་ནི། །
185



གཟུར་གནས་ཀུནྡ་བཞད་པའི་འཛུམ་ཟེར།
ཤེས་པའི་མཚན་ཉིད་ཡིན་པར་བཞེད། །ཅེས་གསུངས།
གཉིས་པ་ནི། ལམ་ཤེས་སྦྱོར་བའི་ཤེར་ཕྱིན་སྒོམ་པ་ལ་བརྟེན་ནས་དོན་
དམ་པར་གྲུབ་པའི་སྟོང་པ་ཉིད་དང་། དོན་དམ་པར་རྒྱུའི་མཚན་མ་མེད་བཅས་
དང་། དོན་དམ་པར་འབྲས་བུ་ལ་སྨོན་པ་རྣམ་པར་སྤངས་པ་སྟེ་སྨོན་པར་བྱར་
མེད་པ་དང་། རྟེན་འབྲེལ་ལུགས་འབྱུང་གི་སྐྱེ་བ་དོན་དམ་པར་མེད་པ་དང་།
ལུགས་ལྡོག་གི་འགག་པ་དོན་དམ་པར་མེད་པ་ལ་སོགས་པ་དང་། ཆོས་ཉིད་
གཞན་དུ་མི་འགྱུར་བས་རྣམ་པར་འཁྲུལ་བ་མེད་པ་དང་། ཆོས་ཉིད་རྒྱུ་རྐྱེན་
གྱིས་འདུ་མི་བྱེད་པ་དང་། མཚན་ཉིད་དང་མཚན་གཞིའི་དབྱེ་བ་བདེན་པ་རྣམ་
པར་མི་རྟོག་པ་དང་། མཚན་ཉིད་ཀྱི་རབ་ཏུ་དབྱེ་བ་དོན་དམ་པར་མེད་པ་དང་།
མཚན་ཉིད་དེ་ཡང་དོན་དམ་པར་མེད་པ་ཉིད་དུ་རྟོགས་པའི་སེམས་དཔའི་ཡེ་
ཤེས་དང་བཅས་པ་རྣམས་ལ། ལམ་ཤེས་པ་ཉིད་ཀྱི་སྦྱོར་བའི་སྐབས་ཀྱིས་ནི་
ཤེས་པའི་མཚན་ཉིད་བཅུ་དྲུག་ཏུ་དབྱེ་བ་ཡིན་པར་བཞེད་དོ། །
གསུམ་པ་ལ་གཉིས། རྩ་བ་དང་འགྲེལ་པའོ། དང་པོ་ནི།
དེ་ནི་ཉིད་ཀྱི་ཆོས་བརྟེན་ནས། །
གནས་དང་གུས་པར་བྱ་བ་དང་། །
བླ་མ་ཉིད་དང་མཉེས་པ་དང་། །
དེ་ལ་མཆོད་དང་བྱེད་མེད་དང་། །
ཀུན་ཏུ་འཇུག་མཁྱེན་གང་ཡིན་དང་། །
མ་མཐོང་སྟོན་པར་མཛད་པ་དང་། །
186



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
འཇིག་རྟེན་སྟོང་ཉིད་རྣམ་པ་དང་། །
བརྗོད་དང་ཤེས་མཛད་མངོན་སུམ་མཛད། །
བསམ་མི་ཁྱབ་དང་ཞི་ཉིད་སྟོན། །
འཇིག་རྟེན་འདུ་ཤེས་འགོག་པ་ལ། །
རྣམ་པ་ཀུན་མཁྱེན་ཚུལ་ལ་ནི། །
ཤེས་པའི་མཚན་ཉིད་ཅེས་བཤད་དོ། །ཞེས་གསུངས།
གཉིས་པ་ནི། རྣམ་མཁྱེན་སྦྱོར་བ་སྒོམ་པ་ལ་བརྟེན་ནས་དེ་བཞིན་གཤེགས་
པས་ཐུབ་དབང་དེ་ནི་རང་ཉིད་ཀྱི་རྒྱུའི་ཆོས་རྣམ་མཁྱེན་སྦྱོར་བའི་ཡུམ་ལ་མངོན་
པར་བརྟེན་ནས་མཐོང་ཆོས་ལ་བདེ་བར་གནས་པའི་སེམས་དཔའི་ཡེ་ཤེས་དང་།
དེ་བཞིན་གཤེགས་པའི་ཡུམ་ཤེར་ཕྱིན་ལ་གུས་པར་བྱ་བ་དང་། བཀའ་ལས་
མི་འདའ་བར་བླ་མར་བཀུར་བ་ཉིད་དང་། ཡོན་ཏན་བརྗོད་ཅིང་བསྙེན་བཀུར་
བས་མཉེས་པར་བྱ་བ་དང་། མེ་ཏོག་དང་རིན་པོ་ཆེ་སོགས་ཀྱིས་ཡུམ་དེ་ལ་
མཆོད་པ་བྱེད་པ་དང་། དོན་དམ་པར་གུས་པར་བྱ་བ་སོགས་བྱེད་པ་མེད་པ་
དང་། ཡེ་ཤེས་ཡུལ་ཐམས་ཅད་དུ་ཀུན་ཏུ་ཐོགས་པ་མེད་པར་འཇུག་པར་འགྲོ་
བ་མཁྱེན་པ་གང་ཡིན་པ་དང་། གཟུགས་སོགས་དོན་དམ་པར་མ་མཐོང་བའི་
དོན་ཐ་སྙད་དུ་དེ་ཁོ་ན་ཉིད་དུ་སྟོན་པར་མཛད་པ་དང་། ཕུང་པོ་ལྔའི་འཇིག་
རྟེན་དོན་དམ་པར་སྟོང་པ་ཉིད་ཀྱི་རྣམ་པར་ཤེས་པ་དང་། འཇིག་རྟེན་སྟོང་
པ་ཉིད་དུ་བརྗོད་པ་དང་ཤེས་པར་མཛད་པ་དང་། འཇིག་རྟེན་སྟོང་པ་ཉིད་དུ་
མངོན་སུམ་དུ་མཐོང་བར་མཛད་པ་དང་། ཆོས་ཉིད་རྟོག་གེའི་སྤྱོད་ཡུལ་ལས་
187



གཟུར་གནས་ཀུནྡ་བཞད་པའི་འཛུམ་ཟེར། །
འདས་པས་བསམ་གྱིས་མི་ཁྱབ་པ་ཉིད་དུ་སྟོན་པ་དང་། ཆོས་ཉིད་མངོན་སུམ་
དུ་རྟོགས་པའི་བློའི་ངོར་སྤྲོས་པ་ཞི་བ་ཉིད་དུ་སྟོན་པ་ཤེས་པ་དང་། འཇིག་རྟེན་
དོན་དམ་པར་གྲུབ་པ་འགོག་པ་དང་། འཁོར་འདས་དོན་དམ་པར་བླང་དོར་
གྱི་འདུ་ཤེས་འགོག་པ་ཤེས་པ་ཞེས་བྱ་བའི་སེམས་དཔའི་ཡེ་ཤེས་དེ་རྣམས་ལ་
རྣམ་པ་ཀུན་མཁྱེན་པ་ཉིད་ཀྱི་ཚུལ་ལ་ནི་ལེགས་པར་སྦྱོར་བའི་ཤེས་པའི་མཚན་
ཉིད་ཅེས་བཤད་དོ། །
གཉིས་པ་ཁྱད་མཚན་ལ། མདོར་བསྟན་དང་། རྒྱས་བཤད་དོ། དང་པོ་
ལ་གཉིས། རྩ་བ་དང་འགྲེལ་པའོ། དང་པོ་ནི།
བསམ་མི་ཁྱབ་སོགས་ཁྱད་པར་གྱིས། །
ཁྱད་ཞུགས་བདེན་པའི་སྤྱོད་ཡུལ་ཅན། །
སྐད་ཅིག་མ་ནི་བཅུ་དྲུག་གིས། །
ཁྱད་པར་མཚན་ཉིད་བཤད་པ་ཡིན། །ཞེས་གསུངས།
གཉིས་པ་ནི། ཆོས་ཉིད་བསམ་གྱིས་མི་ཁྱབ་པ་དང་མི་མཉམ་པ་སོགས་
ཀྱི་ཁྱད་པར་གྱིས་ཁྱད་ཞུགས་པའི་སྡུག་བསྔལ་བདེན་པ་ལ་སོགས་པའི་བདེན་
བཞིའི་སྤྱོད་ཡུལ་ཅན་ཤེས་བཟོད་སྐད་ཅིག་མ་ནི་བཅུ་དྲུག་གིས་ངོ་བོ་ཉིད་མཚན་
ཐ་མ་བཅུ་གཉིས་ཉན་རང་གི་སྦྱོར་བ་ལས་ཁྱད་པར་འཕགས་པའི་མཚན་ཉིད་
དུ་མདོ་ལས་དངོས་སུ་བཤད་པ་ཡིན་ནོ། །
གཉིས་པ་ལ་གཉིས། རྩ་བ་དང་འགྲེལ་པའོ། དང་པོ་ནི།
བསམ་མི་ཁྱབ་དང་མི་མཉམ་དང་། །
188



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
གཞལ་དང་བགྲངས་ལས་ཡང་དག་འདས། །
འཕགས་པ་ཀུན་སྡུད་མཁས་པ་ཡིས། །
རིག་བྱ་ཐུན་མོང་མིན་ཤེས་ཉིད། །
ཤེས་མྱུར་བྲི་དང་གང་མེད་དང་། །
སྒྲུབ་དང་ཡང་དག་འགྲུབ་པ་དང༌། །
དམིགས་པ་རྟེན་དང་བཅས་པ་དང་། །
མཐའ་དག་པ་དང་ཡོངས་འཛིན་དང་། །
རོ་མྱང་མེད་དང་ཁྱད་པར་ནི། །
བཅུ་དྲུག་བདག་ཉིད་ཤེས་བྱ་སྟེ། །
གང་གི་ལམ་ནི་གཞན་དག་ལས། །
ཁྱད་དུ་འཕགས་པའི་ཁྱད་པར་ལམ། །ཞེས་གསུངས། །
གཉིས་པ་ནི། བདག་རྐྱེན་དགེ་བའི་བཤེས་གཉེན་གྱིས་ཡོངས་སུ་བཟུང་
བས་སྟོབས་ཀྱིས་སྡུག་བསྔལ་བདེན་པའི་སྟེང་གི་ཆོས་ཉིད་བསམ་གྱིས་མི་ཁྱབ་
པ་ཉིད་ཁོང་དུ་ཆུད་པ་དང་། དཔེ་ཟླ་མེད་པས་མི་མཉམ་པ་དང་། ཐ་སྙད་
པའི་ཚད་མས་གཞལ་བ་ལས་འདས་པ་དང་། སྒྲས་བརྗོད་པ་སོགས་ཀྱི་གྲངས་
ཀྱིས་བགྲང་བ་ལས་ཡང་དག་པར་འདས་པའི་ཆོས་ཉིད་རྟོགས་པའི་ཡེ་ཤེས་ཏེ་
སྡུག་བསྔལ་གྱི་སྟེང་གི་ཤེས་བཟོད་བཞི་དང་། འཕགས་པའི་གང་ཟག་ཐམས་
ཅད་ཀྱི་སྤངས་རྟོགས་ཀྱི་ཡོན་ཏན་ཀུན་སྡུད་པ་དང་། བདེན་པ་གཉིས་ལ་མཁས་
པའི་སྐྱེས་བུ་ཡིས་རིག་པར་བྱ་བ་ཉིད་དུ་ཤེས་པ་དང་། ཉན་རང་དང་ཐུན་མོང་
189



གཟུར་གནས་ཀུན་བཞད་པའི་འཛུམ་ཟེར།
མིན་པའི་ཟབ་རྒྱས་ཀྱི་གནས་ལུགས་ཡོངས་སུ་ཤེས་པ་ཉིད་དང་། ཐེག་ཆེན་
རང་ལུགས་ལ་ལྟོས་པའི་མངོན་པར་ཤེས་པ་ཤིན་ཏུ་མྱུར་བ་ཤེས་པའི་ཡེ་ཤེས་
ཏེ་ཀུན་འབྱུང་གི་སྟེང་གི་ཤེས་བཟོད་བཞི་དང་། ཆོས་ཐམས་ཅད་དོན་དམ་
པར་བྲི་བ་དང་གང་བ་མེད་པ་སྟེ་འགྲིབ་འཕེལ་མེད་པའི་ངོ་བོ་དང་། དོན་དམ་
པར་འཁོར་གསུམ་རྣམ་པར་དག་པས་ཕྱིན་དྲུག་རབ་ཏུ་སྒྲུབ་པ་དང་། གུས་
རྒྱུན་གྱི་སྦྱོར་བས་ཚོགས་གཉིས་ཡང་དག་པར་འགྲུབ་པ་དང་། ཐབས་ཀྱིས་
ཟིན་པའི་རྣམ་པར་མི་རྟོག་པར་ཆོས་ཐམས་ཅད་ལ་དམིགས་པའི་སེམས་དཔའི་
ཡེ་ཤེས་ཏེ་འགོག་པ་ཤེས་བཟོད་བཞི་དང་། ཆོས་དབྱིངས་ངོ་བོ་ཉིད་ཀྱི་བྱང་
ཆུབ་སེམས་དཔའི་ལམ་སྒྲུབ་པའི་རྟེན་རིགས་ལ་དམིགས་པ་དང་བཅས་པ་སྟེ་
ལྡན་པ་དང་། སྨོན་ལམ་ལ་སོགས་པའི་ཕར་ཕྱིན་བཅུ་ཡོངས་སུ་རྫོགས་པའི་
རྒྱུ་ཚོགས་མཐའ་དག་ཚང་བ་དང་། ལམ་རྫོགས་པར་སྟོན་པའི་དགེ་བའི་བཤེས་
གཉེན་གྱིས་ཐབས་ཀྱིས་སྲིད་ཞིར་ལྟུང་བ་ལས་ཡོངས་སུ་འཛིན་པ་དང་། འཁོར་
འདས་ཀྱི་ཆོས་གང་ལའང་བདེན་ཞེན་གྱི་རོ་མྱང་བ་མེད་པར་རྟོགས་པའི་ཡེ་ཤེས་
དང་བཞི་ནི་ལམ་གྱི་ཆོས་བཟོད་སོགས་ཏེ་ཁྱད་པར་གྱི་མཚན་ཉིད་ནི་བདེན་བཞིའི་
ཡུལ་ཅན་སྐད་ཅིག་མ་བཅུ་དྲུག་གི་བདག་ཉིད་དུ་ཤེས་པར་བྱ་སྟེ། ཁྱད་པར་
ལམ་གང་གིས་ལམ་ཤེས་དང་རྣམ་མཁྱེན་སྦྱོར་བས་བསྡུས་པའི་ལམ་རྣམས་
ནི་གཞན་ཉན་རང་དག་གི་ལམ་ལས་ཁྱད་པར་དུ་འཕགས་པས་ཁྱད་པར་གྱི་ལམ་
གྱི་མཚན་ཉིད་དོ། ། །
གསུམ་པ་བྱེད་མཚན་འཆད་པ་ལ་གཉིས། རྩ་བ་དང་འགྲེལ་པའོ།
190



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
དང་པོ་ནི།
ཕན་དང་བདེ་དང་སྐྱོབ་པ་དང་། །
མི་རྣམས་ཀྱི་ནི་སྐྱབས་དག་དང་། །
གནས་དང་དཔུང་གཉེན་གླིང་དང་ནི། །
ཡོངས་འདྲེན་པ་ཞེས་བྱ་བ་དང་། །
ལྷུན་གྱིས་གྲུབ་དང་ཐེག་གསུམ་གྱི། །
འབྲས་བུ་མངོན་སུམ་མི་བྱེད་དག །
ཐ་མ་རྟེན་གྱི་མཛད་པ་སྟེ། །
འདི་ནི་བྱེད་པའི་མཚན་ཉིད་ཡིན། །ཞེས་གསུངས།
གཉིས་པ་ནི། སེམས་ཅན་ཐར་པའི་བདེ་བ་ལ་འགོད་པ་མ་འོངས་པའི་
ཕན་པ་དང་། སྡུག་བསྔལ་ཞི་བ་ཚེ་འདིའི་བདེ་བ་དང་། འཁོར་བའི་སྡུག་བསྔལ་
ལས་ཡོངས་སུ་སྐྱོབ་པ་སྟེ་གཞི་ཤེས་སྦྱོར་བའི་བྱེད་མཚན་གསུམ་དང་། མིས་
མཚོན་པའི་གདུལ་བྱ་རྣམས་ཀྱི་ནི་གཏན་དུ་བདེ་བ་མྱང་འདས་ལ་འགོད་པའི་
སྐྱབས་དག་མཛད་པ་དང་། གདུལ་བྱ་རྣམས་སྡུག་བསྔལ་གྱི་རྒྱུ་བདེན་འཛིན་
བཟློག་པ་ལ་འགོད་པ་གནས་ཀྱི་བྱེད་པ་དང་། འཁོར་འདས་མཉམ་པ་ཉིད་དུ་
རྟོགས་པ་ལ་འགོད་པ་དཔུང་གཉེན་གྱི་བྱེད་པ་དང་། སྲེད་པའི་བརླན་དང་བྲལ་
བའི་མི་གནས་པའི་མྱང་འདས་ལ་འགོད་པའི་གླིང་གི་བྱེད་པ་དང་ནི། གདུལ་
བྱ་རང་རང་གི་གཞན་དོན་སྒྲུབ་པ་ལ་འགོད་པའི་ཡོངས་འདྲེན་གྱི་བྱེད་པ་ཞེས་
བྱ་བ་དང་། སེམས་ཅན་གྱི་དོན་ལྷུན་གྱིས་གྲུབ་པར་འཇུག་པ་ལ་འགོད་པའི་
191



གཟུར་གནས་ཀུན་བཞད་པའི་འཛུམ་ཟེར། །
བྱེད་པ་དང་། རྫོགས་སྨིན་སྦྱངས་གསུམ་མ་བྱས་པར་ཐེག་པ་གསུམ་གྱི་འབྲས་
བུ་མངོན་སུམ་དུ་མི་བྱེད་པ་སྟེ་ལམ་ཤེས་སྦྱོར་བའི་བྱེད་མཚན་བདུན་དང་། ཐ་
མ་རྣམ་པ་ཐམས་ཅད་མཁྱེན་པ་ཉིད་ཀྱིས་ཆོས་ཇི་ལྟ་བ་བཞིན་དུ་སྟོན་པ་ཉེ་བར་
སྒྲུབ་པའི་དོན་གྱིས་རྟེན་གྱི་མཛད་པ་གཅིག་སྟེ། བཅུ་གཅིག་པོ་འདི་རྣམས་ནི་
མཁྱེན་གསུམ་སྦྱོར་བའི་བྱེད་པའི་མཚན་ཉིད་ཡིན་ནོ། །
བཞི་པ་ངོ་བོ་ཉིད་མཚན་བཤད་པ་ལ་གཉིས། རྩ་བ་དང་འགྲེལ་པའོ།
དང་པོ་ནི།
ཉོན་མོངས་རྟགས་དང་མཚན་མ་དང་། །
མི་མཐུན་ཕྱོགས་དང་གཉེན་པོ་དང་། །
དབེན་དང་དཀའ་དང་ངེས་པ་དང་། །
ཆེད་དུ་བྱ་དང་མི་དམིགས་དང་། །
མངོན་པར་ཞེན་པ་བཀག་པ་དང་། །
དམིགས་པ་ཞེས་བྱ་གང་ཡིན་དང་། །
མི་མཐུན་ཐོགས་པ་མེད་དང་དེ། །
གཞི་མེད་འགྲོ་མེད་སྐྱེ་མེད་དང་། །
དེ་བཞིན་ཉིད་ནི་མི་དམིགས་དང་། །
ངོ་བོ་ཉིད་བཅུ་དྲུག་བདག་ཉིད། །
མཚོན་བྱ་ལྟ་བུར་མཚོན་པས་ན། །
མཚན་ཉིད་བཞི་པར་བཞེད་པ་ཡིན། །ཞེས་གསུངས།
192



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
གཉིས་པ་ནི། འདོད་ཆགས་ལ་སོགས་པའི་ཉོན་མོངས་སྤོང་བ་དང༌།
དེའི་རྟགས་སམ་འབྲས་བུ་ལུས་ངག་གི་གནས་ངན་ལེན་སྤོང་བ་དང་། དེའི་
མཚན་མ་སྟེ་རྒྱུའི་ཚུལ་མིན་ཡིད་ལ་བྱེད་པ་སྤོང་བ་དང་། ཆགས་སོགས་མི་
མཐུན་ཕྱོགས་དང་གཉེན་པོ་དག་དོན་དམ་པར་བླང་དོར་དུ་གྲུབ་པའི་དབེན་པ་
སྟེ་སྟོང་པར་རྟོགས་པའི་ཤེས་རབ་ཀྱིས་ཟིན་པའི་གཞི་ཤེས་སྦྱོར་བའི་ངོ་བོ་ཉིད་
བཞི་དང་། དོན་དམ་པར་མེད་པའི་སེམས་ཅན་མཐའ་ཡས་པ་ཐ་སྙད་དུ་མྱང་
འདས་ལ་འགོད་པ་དཀའ་བར་སྒྲུབ་པའི་སྦྱོར་བ་དང་། ཐེག་པ་གཞན་དུ་མི་
ལྟུང་བར་མཐའ་གཅིག་ཏུ་འཚང་རྒྱ་བར་ངེས་པར་སྒྲུབ་པའི་སྦྱོར་བ་དང་། བསྒྲུབ་
བྱ་མཆོག་ཉིད་ཆེད་དུ་བྱ་བ་ཆེན་པོ་གསུམ་སྒྲུབ་པའི་སྦྱོར་བ་དང་། བསྒོམ་བྱ་
སྒོམ་བྱེད་དོན་དམ་པར་མི་དམིགས་པའི་སྦྱོར་བ་དང་། ཆོས་ཐམས་ཅད་ལ་
བདེན་པའི་མངོན་པར་ཞེན་པ་བཀག་པའི་ལམ་ཤེས་སྦྱོར་བའི་ངོ་བོ་ཉིད་ལྔ་དང་།
གཞི་ལམ་གྱིས་བསྡུས་པའི་དངོས་པོའི་ཁྱད་པར་གཞི་ལམ་གྱི་རྣམ་པར་དམིགས་
པ་ཞེས་བྱ་བ་གང་ཡིན་པའི་སྦྱོར་བ་དང་། འཇིག་རྟེན་མངོན་ཞེན་ཅན་གྱི་དངོས་
འཛིན་ལས་བཟློག་སྟེ་བསྟན་པས་ཚུར་མཐོང་བྱིས་པའི་དོན་དང་མི་མཐུན་པའི་
སྦྱོར་བ་དང་། གཟུགས་ལ་སོགས་པར་ཐོགས་པ་མེད་པར་ཤེས་པའི་སྦྱོར་བ་
དང་། གཟུགས་སོགས་དེ་དག་འཁྲུལ་གཞི་བདེན་པར་མེད་པར་རྟོགས་པའི་
སྦྱོར་བ་དང་། གཟུགས་སོགས་ཀྱི་དེ་བཞིན་ཉིད་དོན་དམ་པར་འགྲོ་འོང་མེད་
པར་རྟོགས་པའི་སྦྱོར་བ་དང་། དེ་དག་དོན་དམ་པར་སྐྱེ་བ་མེད་པར་རྟོགས་
པའི་སྦྱོར་བ་དང་། དངོས་དང་དངོས་མེད་དེ་གཉིས་ཀ་དེ་བཞིན་ཉིད་དུ་ནི་མི་
193



གཟུར་གནས་ཀུནྡ་བཞད་པའི་འཛུམ་ཟེར། །
དམིགས་པར་རྟོགས་པའི་སྦྱོར་བ་དང་བདུན་ནི་རྣམ་མཁྱེན་སྦྱོར་བའི་ངོ་བོ་ཉིད་
དོ༑ དེ་ལྟར་མཁྱེན་གསུམ་སྦྱོར་བའི་ངོ་བོ་ཉིད་བཅུ་དྲུག་གི་བདག་ཉིད་ཅན་
གྱི་སྦྱོར་བ་རྣམས་མཚོན་བྱའམ་མཚན་གཞི་ལྟ་བུར་མཚོན་པས་ན་མཚན་ཉིད་
བཞི་པ་ངོ་བོ་ཉིད་མཚན་དུ་བཞེད་པ་ཡིན་ནོ། །
གཉིས་པ་ཐར་པ་ཆ་མཐུན་ནས་བཟུང་སྟེ་རྒྱུད་ལ་སྐྱེ་བའི་རིམ་པ་བཤད་
པ་ལ། རྒྱན་གྱི་ཆེད་དུ་བྱ་བའི་གདུལ་བྱ་ངོས་བཟུང་བ། རྒྱུད་སྨིན་བྱེད་ལམ་
སྐྱེ་བའི་རིམ་པ། དེ་ལ་བརྟེན་ནས་མངོན་རྟོགས་ཁྱད་པར་ཅན་སྐྱེ་བའི་རིམ་
པའོ། དང་པོ་ལ། ལམ་སྤྱིའི་མཚན་ཉིད། ལམ་གྱི་ཆིངས་ལྔར་བསྡུས་ཚུལ་
དང་། དེ་ལ་མཁས་པའི་གདུལ་བྱ་ངོས་བཟུང་བའོ། །
དང་པོ་ལ་གཉིས། རྩ་བ་དང་འགྲེལ་པའོ། དང་པོ་ནི།
མཚན་མེད་རབ་ཏུ་སྦྱིན་ལ་སོགས། །
ཡང་དག་སྒྲུབ་ལ་མཁས་པ་ནི། །
རྣམ་པ་ཐམས་ཅད་རྟོགས་འདི་ལ། །
ཐར་པའི་ཆ་དང་མཐུན་པར་འདོད། །ཅེས་གསུངས།
གཉིས་པ་ནི། དོན་དམ་པར་མཚན་མ་མེད་པར་རྟོགས་པའི་ཤེས་རབ་
ཀྱིས་རབ་ཏུ་ཟིན་པའི་སྒོ་ནས་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པའི་ཉམས་
ལེན་ལ་ཞུགས་ནས་རྣམ་མཁྱེན་ལ་ཐུག་གི་བར་རང་རྒྱུད་ལ་ཡང་དག་པར་སྒྲུབ་
པ་ལ་མཁས་པའི་གང་ཟག་གི་རྒྱུད་ཀྱི་ཆོས་མངོན་རྟོགས་ནི་རྣམ་པ་ཐམས་ཅད་
མངོན་པར་རྫོགས་པར་རྟོགས་པའི་སྦྱོར་བ་སྟོན་པའི་སྐབས་འདི་ལ་གྲངས་
194



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
མེད་གསུམ་ནས་འཚང་རྒྱ་བའི་ལམ་གྱི་མགོ་རྩོམ་པའི་ཐར་པའི་ཆ་དང་མཐུན་
པར་འདོད་དོ། །
གཉིས་པ་ལ་གཉིས། རྩ་བ་དང་འགྲེལ་པའོ། དང་པོ་ནི།
སངས་རྒྱས་སོགས་དམིགས་དད་པ་དང་། །
སྦྱིན་སོགས་སྤྱོད་ཡུལ་བརྩོན་འགྲུས་དང་། །
བསམ་པ་ཕུན་ཚོགས་དྲན་པ་དང་། །
རྣམ་པར་མི་རྟོག་ཏིང་འཛིན་དང་། །
ཆོས་རྣམས་རྣམ་པ་ཐམས་ཅད་དུ། །
ཤེས་པའི་ཤེས་རབ་དང་རྣམ་ལྔ། །ཞེས་གསུངས།
གཉིས་པ་ནི། སངས་རྒྱས་སོགས་དཀོན་མཆོག་གསུམ་གྱི་ཡོན་ཏན་
ལ་དམིགས་པའི་དད་པ་དང་། སྦྱིན་སོགས་ཕར་ཕྱིན་དྲུག་གི་སྤྱོད་ཡུལ་ཉམས་
ལེན་ལ་སྤྲོ་བའི་བརྩོན་འགྲུས་དང་། བསམ་པ་ཕུན་ཚོགས་ཐེག་ཆེན་སེམས་
བསྐྱེད་ཀྱི་དམིགས་རྣམ་མི་བརྗེད་པའི་དྲན་པ་དང་། ཐེག་པ་ཆེན་པོའི་ཐབས་
ཤེས་ཡ་མ་བྲལ་བར་ཉམས་སུ་ལེན་པའི་རྣམ་པར་མི་རྟོག་པའི་ཏིང་ངེ་འཛིན་
དང་། བདེན་གཉིས་ཀྱིས་བསྡུས་པའི་ཆོས་རྣམས་རྣམ་པ་ཐམས་ཅད་དུ་
ཐབས་ཁྱད་པར་ཅན་གྱིས་ཟིན་པའི་ཆོས་ཤེས་པའི་རྣམ་འབྱེད་ཀྱི་ཤེས་རབ་
དང་བཅས་པའི་རྣམ་པ་ལྔ་ནི་ཐེག་པ་ཆེན་པོའི་ཉམས་ལེན་གྱི་རིགས་མཐའ་
དག་གང་དུ་འདུ་བའི་སྤྱིའི་ཆིངས་ཡིན་ནོ། །
གསུམ་པ་ལ་གཉིས། རྩ་བ་དང་འགྲེལ་པའོ། དང་པོ་ནི།
195



གཟུར་གནས་ཀུནྡ་བཞད་པའི་འཛུམ་ཟེར།
རྫོགས་པའི་བྱང་ཆུབ་རྣོན་པོ་ཡིས། ། །
རྟོགས་སླ་རྟུལ་བོས་རྟོགས་དཀར་བཞེད། །ཅེས་གསུངས།
གཉིས་པ་ནི། སྤྱིར་རྒྱན་གྱི་ཆེད་དུ་བྱ་བའི་གདུལ་བྱར་ནང་གསེས་ཀྱི་
རྫོགས་པའི་བྱང་ཆུབ་ཐོབ་དཀའ་སླ་ཡོད་པ་སྟེ། དད་སོགས་ཆོས་ལྔ་རྒྱུད་ལ་
སྐྱེས་པ་ན་ཤུགས་དྲག་ལ་རྒྱུན་རིང་བ་འབྱུང་བས་དབང་པོ་རྣོན་པོ་ཡིས་རྟོགས་
སླ་བ་སྟེ་ཐོབ་སླ་ཞིང་། དེ་ལ་ལྟོས་པའི་དབང་པོ་རྟུལ་པོས་དེ་ཙམ་མི་ནུས་པས་
རྟོགས་དཀའ་བའམ་ཐོབ་དཀར་བཞེད་དོ། ། །
གཉིས་པ་རྒྱུད་སྨིན་བྱེད་སྐྱེ་བའི་རིམ་པ་བཤད་པ་ལ་གཉིས། རྩ་བ་དང་
འགྲེལ་པའོ། དང་པོ་ནི།
དྲོ་བ་རྣམས་ཀྱི་དམིགས་པ་འདིར། །
སེམས་ཅན་ཐམས་ཅད་ཡིན་པར་བསྔགས། །
དེ་དག་ཉིད་ལ་སེམས་མཉམ་སོགས། །
རྣམ་པ་དག་ནི་བཅུར་བཤད་དོ། །
བདག་ཉིད་སྡིག་པ་ལས་ལྡོག་ཅིང་། །
སྦྱིན་ལ་སོགས་ལ་གནས་པས་གཞན། །
དེ་དག་ལ་ནི་འགོད་པ་དང་། །
བསྔགས་པ་བརྗོད་དང་མཐུན་པ་ཉིད། །
རྩེར་གྱུར་དེ་བཞིན་བཟོད་པ་ནི། །
རང་གཞན་རྟེན་ཅན་བདེན་ཤེས་པ། །
196



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
ཆོས་མཆོག་དེ་བཞིན་སེམས་ཅན་རྣམས། །
སྨིན་བྱེད་སོགས་ཀྱིས་ཤེས་པར་བྱ། །ཞེས་གསུངས།
གཉིས་པ་ནི། འདིར་གཙོ་བོར་རྗེས་ཐོབ་ཀྱིས་བསྡུས་པའི་སྦྱོར་ལམ་
དྲོ་བ་སྟེ་དྲོད་ཆེ་འབྲིང་ཆུང་ངུ་རྣམས་ཀྱི་དམིགས་པ་ནི་རྣམ་ཀུན་གྱི་སྐབས་འདིར་
སེམས་ཅན་ཐམས་ཅད་ཡིན་པར་བསྔགས་པ་སྟེ་བརྗོད་དོ། སྦྱོར་ལམ་དྲོད་
དེ་དག་གི་རྣམ་པ་ནི་སེམས་ཅན་དེ་དག་ཉིད་ལ་དམིགས་ནས་ཆགས་སྡང་རིས་
སུ་མ་ཆད་པའི་སེམས་མཉམ་པ་ཉིད་དང་སོགས་པས་རྣམ་པ་དག་ནི་བཅུར་བཤད་
དོ༑ རྩེ་མོ་ཆེ་འབྲིང་ཆུང་གསུམ་དུ་དམིགས་པ་སྔར་བཞིན་སེམས་ཅན་ལ་
དམིགས་ནས་བདག་ཉིད་མི་དགེ་བ་བཅུའི་སྡིག་པ་ལས་ལྡོག་ཅིང་། སྦྱིན་པ་ལ་
སོགས་པ་དང་སྟོང་ཉིད་སྒོམ་པ་སོགས་ཀྱི་དགེ་བ་ལ་གནས་པས་གདུལ་བྱ་གཞན་
རྣམས་དེ་དག་ལ་ནི་འགོད་པ་དང་། གདུལ་བྱ་གཞན་དགེ་སྡིག་སྤང་བླང་ལ་
ཞུགས་པས་བསྔགས་པ་བརྗོད་པ་དང་། སེམས་མཐུན་པ་ཉིད་ཀྱིས་དགའ་བ་
སྒོམ་པའི་རྣམ་པ་རྩེ་མོར་གྱུར་པའི་དམིགས་རྣམ་དང༌། དེ་བཞིན་དུ་བཟོད་པ་ནི་
སེམས་ཅན་ལ་དམིགས་ནས་རང་བདེན་བཞིའི་བླང་དོར་ལ་གནས་ནས་གཞན་རྟེན་
ཅན་རྣམས་བདེན་བཞི་ཤེས་སྤང་མངོན་སྒོམ་བཞི་ལ་འགོད་པར་བྱེད་པ་ལ་སོགས་
པའི་བཟོད་པ་དང་། ཆོས་མཆོག་ཀྱང་དེ་བཞིན་དུ་སེམས་ཅན་ལ་དམིགས་ནས་
སེམས་ཅན་གཞན་རྣམས་ཁྱད་མེད་པར་ཐེག་པ་གསུམ་གྱི་ལམ་གྱིས་སྨིན་པར་བྱེད་
འདོད་སོགས་དམིགས་རྣམ་རིགས་འགྲེས་ཀྱིས་ཤེས་པར་བྱའོ། །
གསུམ་པ་དེ་ལ་བརྟེན་ནས་མངོན་རྟོགས་ཁྱད་པར་ཅན་རྒྱུད་ལ་སྐྱེ་བའི་
197



གཟུར་གནས་ཀུན་བཞད་པའི་འཛུམ་ཟེར།
རིམ་པ་བཤད་པ་ལ། ཕྱིར་མི་ལྡོག་པའི་རྟགས་བཤད་པ་དང༌། སྐུ་གསུམ་
འགྲུབ་བྱེད་ཀྱི་ལམ་ཁྱད་པར་ཅན་བཤད་པའོ། དང་པོ་ལ། མདོར་བསྟན་པ་
དང་། རྒྱས་པར་བཤད་པའོ། །
དང་པོ་ལ་གཉིས། རྩ་བ་དང་འགྲེལ་པའོ། དང་པོ་ནི།
ངེས་འབྱེད་ཡན་ལག་ནས་བཟུང་སྟེ། །
མཐོང་དང་སྒོམ་པའི་ལམ་དག་ལ། །
བྱང་ཆུབ་སེམས་དཔའ་གང་དག་གནས། །
དེ་འདིར་ཕྱིར་མི་ལྡོག་པའི་ཚོགས། །ཞེས་གསུངས།
གཉིས་པ་ནི། ངེས་པར་འབྱེད་པའི་ཡན་ལག་གམ་ངེས་འབྱེད་ཆ་མཐུན་
ནས་བཟུང་སྟེ་མཐོང་བ་དང་གོམས་པའི་ལམ་དག་ལ་བྱང་ཆུབ་སེམས་དཔའ་
གང་དག་གནས་པ་དེ་ནི་འདིར་བསྟན་ཕྱིར་མི་ལྡོག་པའི་དགེ་འདུན་གྱི་ཚོགས་
ཡིན་ནོ། གཉིས་པ་ལ། སྦྱོར་ལམ་པ་ཕྱིར་མི་ལྡོག་པའི་རྟགས། མཐོང་ལམ་
པ་ཕྱིར་མི་ལྡོག་པའི་རྟགས། སྒོམ་ལམ་པ་ཕྱིར་མི་ལྡོག་པའི་རྟགས་སོ། །
དང་པོ་ལ། མདོར་བསྟན་པ་དང་། རྒྱས་བཤད་དོ། །དང་པོ་ལ་གཉིས།
རྩ་བ་དང་འགྲེལ་པའོ། དང་པོ་ནི། །
གཟུགས་ལ་སོགས་ལས་ལྡོག་སོགས་རྟགས། །
རྣམ་པ་ཉི་ཤུར་བརྗོད་པ་ཡིས། །
ངེས་འབྱེད་ཡན་ལག་ལ་གནས་པའི། །
ཕྱིར་མི་ལྡོག་པའི་མཚན་ཉིད་འདི། །ཞེས་གསུངས།
198



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
གཉིས་པ་ནི། གཟུགས་ལ་སོགས་པ་ལས་བདེན་པར་འཛིན་པའི་འདུ་
ཤེས་མངོན་གྱུར་པ་ལྡོག་པ་སོགས་རྟགས་རྣམ་པ་ཉི་ཤུར་མདོ་ལས་བརྗོད་པ་ཡིས།
ངེས་པར་འབྱེད་པའི་ཡན་ལག་ལ་གནས་པའི་སེམས་དཔའ་དབང་རྣོན་རྫོགས་
བྱང་ལས་ཕྱིར་མི་ལྡོག་པའི་རྟགས་ཀྱི་མཚན་ཉིད་འདི་དག་ཤེས་པར་བྱའོ། །
གཉིས་པ་རྒྱས་བཤད་ལ་གཉིས། རྩ་བ་དང་འགྲེལ་པའོ། དང་པོ་ནི།
གཟུགས་ལ་སོགས་ལས་ལྡོག་པ་དང་། །
ཐེ་ཚོམ་མི་དལ་ཟད་པ་དང་། །
བདག་ཉིད་དགེ་བ་ལ་གནས་ཤིང་། །
གཞན་དག་དེ་ལ་འགོད་པ་དང་། །
གཞན་གྱི་རྟེན་ཅན་སྦྱིན་སོགས་དང་། །
ཟབ་མོའི་དོན་ལའང་སོམ་ཉི་མེད། །
བྱམས་ལུས་སོགས་དང་སྒྲིབ་པ་ནི། །
རྣམ་པ་ལྔ་དང་མི་འགྲོགས་དང་། །
བག་ལ་ཉལ་ཀུན་འཇོམས་པ་དང་། །
དྲན་པ་དང་ནི་ཤེས་བཞིན་དང་། །
གོས་ལ་སོགས་པ་གཙང་བ་དང་། །
ལུས་ལ་སྲིན་བུ་རྣམས་མི་འབྱུང་། །
གྱ་གྱུ་མེད་སེམས་སྦྱངས་པ་དང་། །
ལེན་དང་སེར་སྣ་མེད་སོགས་དང་། །
199



གཟུར་གནས་ཀུནྡ་བཞད་པའི་འཛུམ་ཟེར།
ཆོས་ཉིད་ལྡན་པར་འགྲོ་ཉིད་དང་། །
སེམས་ཅན་དོན་དུ་དམྱལ་འཚོལ་དང་། །
གཞན་གྱིས་བཀྲི་བར་མི་བཏུབ་དང་། །
ལམ་གཞན་ཉེ་བར་སྟོན་བདུད་ལ། །
བདུད་ཅེས་བྱ་བར་རྟོགས་པ་དང་། །
སངས་རྒྱས་དགྱེས་པའི་སྤྱོད་པ་སྟེ། །
རྟགས་ནི་ཉི་ཤུ་དེ་དག་གིས། །
དྲོད་དང་རྩེ་མོ་བཟོད་བཅས་དང་། །
ཆོས་མཆོག་རྣམས་ལ་གནས་པ་ནི། །
རྫོགས་པའི་བྱང་ཆུབ་ལས་མི་ལྡོག །ཅེས་གསུངས།
གཉིས་པ་ནི། གཟུགས་ལ་སོགས་ལས་བདེན་འཛིན་ཀུན་བཏགས་ལྡོག་
པ་དང་། སངས་རྒྱས་སོགས་སྐྱབས་གནས་ཡང་དག་ལ་ཐེ་ཚོམ་ཟད་པ་དང་།
ཇི་ལྟར་སྐྱེ་བའི་སྨོན་ལམ་འགྲུབ་པས་མི་དལ་བ་སྟེ་མི་ཁོམ་པར་སྐྱེ་བ་ཟད་པ་དང་།
བདག་ཉིད་དགེ་བ་བཅུའི་ཆོས་ལ་ཡང་དག་པར་གནས་ཤིང་གཞན་དག་དེ་ལ་
འགོད་པའི་སྦྱོར་བ་དང་། བདག་གཞན་བརྗེ་བས་གཞན་གྱི་རྟེན་ཅན་ལ་འབྲས་
བུ་ཡོངས་སུ་བསྔོས་པའི་སྦྱིན་སོགས་དང་ལྡན་པ་དང་། ཟབ་མོ་དེ་ཁོ་ན་ཉིད་
ཀྱི་དོན་ལའང་སྒོམ་བྱུང་གི་མྱོང་བ་ཐོབ་པས་སོམ་ཉི་མེད་པ་དང་། གཞན་ལ་
བྱམས་པའམ་ཕན་པར་འདོད་པ་ལུས་ངག་སོགས་དང་ལྡན་པ་དང་། སྒྲིབ་པ་
ནི་རྣམ་པ་ལྔ་དང་མི་འགྲོགས་པ་དང་། མ་རིག་པ་དང་ལྟ་བའི་བག་ལ་ཉལ་ཀུན་
200



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
འཇོམས་པ་དང་། རྟག་ཏུ་མཉམ་པར་བཞག་པའི་དྲན་པ་དང་ཤེས་བཞིན་དག་
འབྱུང་བ་དང་། གོས་ལ་སོགས་པ་ཡོངས་སུ་གཙང་བ་དང་ལྡན་པར་སྤྱོད་པ་
སྟེ་དྲོད་ཕྱིར་མི་ལྡོག་པའི་རྟགས་བཅུ་གཅིག་དང་། ལུས་ལ་སྲིན་བུའི་ནད་རིགས་
རྣམས་མི་འབྱུང་བ་དང་། རང་དོན་ཡིད་བྱེད་ཀྱི་གྱ་གྱུའི་གཡོ་བ་མེད་པའི་སེམས་
ལྡན་པ་དང་། སྦྱངས་པའི་ཡོན་ཏན་ནི་བཅུ་གཉིས་ཡང་དག་པར་ལེན་པ་དང་
ལྡན་པ་དང་། སྦྱིན་སོགས་ཕར་ཕྱིན་དྲུག་ལ་སྤྱོད་པས་སེར་སྣ་དང་ཚུལ་འཆལ་
མེད་པ་སོགས་ལྡན་པ་དང་། བདེན་པའི་ཆོས་ཉིད་དང་མི་འགལ་བར་ཤེས་
རབ་ཀྱི་རྣལ་འབྱོར་དང་ལྡན་པར་འགྲོ་བ་ཉིད་དང་། སེམས་ཅན་གཞན་གྱི་
དོན་དུ་དམྱལ་བའི་སྡུག་བསྔལ་ཡང་འཚོལ་འདོད་པ་སྟེ་དྲོད་ལས་ཁྱད་པར་
འཕགས་པའི་རྩེ་སྦྱོར་ཕྱིར་མི་ལྡོག་པའི་རྟགས་དྲུག་དང་། ལམ་གཞན་ལ་སྟོན་
པ་གཞན་གྱིས་ཉེ་བར་བཀྲི་བར་མི་བཏུད་པ་དང་ལྡན་པ་དང་། ལམ་ཕྱིན་ཅི་
ལོག་པ་གཞན་ཉེ་བར་སྟོན་པའི་བདུད་ལ་བདུད་ཅེས་བྱ་བར་རྟོགས་པ་སྟེ་བཟོད་
པ་ཕྱིར་མི་ལྡོག་པའི་རྟགས་གཉིས་དང་། སྒོ་གསུམ་གྱི་སྤྱོད་པ་ཀུན་སངས་རྒྱས་
དགྱེས་པ་ཞེས་བྱ་བའི་སྤྱོད་པ་དང་ལྡན་པ་གཅིག་སྟེ་ཆོས་མཆོག་ཕྱིར་མི་ལྡོག་
རྟགས་སོ། སྦྱོར་ལམ་ཕྱིར་མི་ལྡོག་པའི་རྟགས་ནི་ཉི་ཤུ་པོ་དེ་དག་གིས་རིམ་
བཞིན་དྲོད་དང་རྩེ་མོ་བཟོད་བཅས་དང་། ཆོས་མཆོག་རྣམས་ལ་གནས་པའི་
སེམས་དཔའ་དབང་རྣོན་རྣམས་ནི་རྫོགས་པའི་བྱང་ཆུབ་ལས་ཕྱིར་མི་ལྡོག་པར་
ཤེས་པར་བྱའོ། །
གཉིས་པ་མཐོང་ལམ་ཕྱིར་མི་ལྡོག་པའི་རྟགས་ལ། མདོར་བསྟན་པ་དང་།
201



གཟུར་གནས་ཀུནྡྲ་བཞད་པའི་འཛུམ་ཟེར།
རྒྱས་བཤད་དོ། དང་པོ་ལ་གཉིས། རྩ་བ་དང་འགྲེལ་པའོ། དང་པོ་ནི།
མཐོང་བའི་ལམ་ལ་བཟོད་པ་དང་། །
ཤེས་པའི་སྐད་ཅིག་བཅུ་དྲུག་ནི། །
བྱང་ཆུབ་སེམས་དཔའ་མི་ལྡོག་པའི། །
མཚན་ཉིད་ཡིན་པར་ཤེས་པར་བྱ། །ཞེས་གསུངས།
གཉིས་པ་ནི། མཐོང་བའི་ལམ་ལ་བཟོད་པ་དང་ཤེས་པའི་སྐད་ཅིག་མ་
བཅུ་དྲུག་གིས་དྲངས་པའི་རྗེས་ཐོབ་ལུས་ངག་གི་ཐ་སྙད་ཁྱད་པར་ཅན་རྣམས་
ནི༑ བྱང་ཆུབ་སེམས་དཔའ་དབང་འབྲིང་མཐོང་ལམ་པ་དེ་རྫོགས་བྱང་ལས་
ཕྱིར་མི་ལྡོག་པའི་མཚན་ཉིད་ཡིན་པར་ཤེས་པར་བྱའོ། །
གཉིས་པ་རྒྱས་བཤད་ལ་གཉིས། རྩ་བ་དང་འགྲེལ་པའོ། དང་པོ་ནི།
གཟུགས་སོགས་འདུ་ཤེས་ལྡོག་པ་དང་། །
སེམས་བརྟན་ཐེག་པ་དམན་དག་ལས། །
རྣམ་ལྡོག་བསམ་གཏན་ལ་སོགས་པའི། །
ཡན་ལག་ཡོངས་སུ་ཟད་པ་དང་། ། ་ ，
ལུས་སེམས་ཡང་བ་ཉིད་དང་ནི། །
འདོད་པ་སྤྱོད་ལ་ཐབས་མཁས་དང་། །
རྟག་ཏུ་ཚངས་པར་སྤྱོད་ཉིད་དང་། །
འཚོ་བ་རྣམ་པར་དག་ཉིད་དང་། །
ཕུང་སོགས་བར་ཆད་བྱེད་རྣམས་དང་། །
202



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
ཚོགས་དང་དབང་སོགས་བཅས་པ་ཡི། །
གཡུལ་འགྱེད་སེར་སྣ་ལ་སོགས་ལ། །
སྦྱོར་དང་རྗེས་སུ་སྦྱོར་བ་ཡི། །
གནས་པ་སོ་སོར་བཀག་པ་དང་། །
ཆོས་ནི་རྡུལ་ཙམ་མི་དམིགས་ཉིད། །
རང་གི་ས་ལ་ངེས་པ་ཉིད། །
ས་གསུམ་ལ་ནི་གནས་པ་དང་། །
ཆོས་ཀྱི་དོན་དུ་སྲོག་གཏོང་བ། །
དེ་འདྲའི་སྐད་ཅིག་བཅུ་དྲུག་ནི། །
བློ་ལྡན་མཐོང་བའི་ལམ་གནས་ཀྱི། །
ཕྱིར་མི་ལྡོག་པའི་རྟགས་དག་ཡིན། །ཞེས་གསུངས།
གཉིས་པ་ནི། གཟུགས་ལ་སོགས་པ་ལ་བདེན་འཛིན་ཀུན་བཏགས་ཀྱི་
འདུ་ཤེས་ལས་ལྡོག་པ་དང་། ཀུན་རྫོབ་དང་དོན་དམ་གྱི་བྱང་ཆུབ་སེམས་གཉིས་
བརྟན་པ་དང་། ཐེག་པ་དམན་པ་ཉན་རང་དག་གིས་ཐེག་པ་ལས་སེམས་རྣམ་
པར་ལྡོག་པ་དང་ལྡན་པ་དང་། བསམ་གཏན་དང་གཟུགས་མེད་པ་ལ་སོགས་
པའི་དངོས་གཞི་ཐོབ་ཀྱང་དེའི་དབང་གིས་སྐྱེས་པའི་རྒྱུའི་ཡན་ལག་ཡོངས་སུ་
ཟད་པ་དང་ལྡན་པ་སྟེ་སྡུག་བདེན་གྱི་རྣམ་པ་བཞིའོ། མཐོང་སྤང་མི་དགེ་བ་དང་
བྲལ་བ་ཉིད་ཀྱིས་ལུས་སེམས་ཡང་བ་ཉིད་ཀྱི་ཤིན་སྦྱངས་ལྡན་པ་དང་ནི། འདོད་
ཡོན་ལ་མ་ཞེན་པའི་སྒོ་ནས་ལོངས་སྤྱོད་པ་ལ་ཐབས་མཁས་པ་དང་ལྡན་པ་དང་།
203



གཟུར་གནས་ཀུནྡ་བཞད་པའི་འཛུམ་ཟེར།
འདོད་ཉོན་གྱི་ཉེས་དམིགས་མཐོང་བས་རྟག་ཏུ་ཚངས་པར་སྤྱོད་པ་ཉིད་ལ་གནས་
པ་དང་ལྡན་པ་དང་། ལོག་འཚོ་སྤངས་པའི་འཚོ་བ་རྣམ་པར་དག་པ་ཉིད་དང་
ལྡན་པ་སྟེ་ཀུན་འབྱུང་གི་བཞིའོ། ཕུང་པོ་དང་སོགས་པས་ཁམས་དང་སྐྱེ་མཆེད་
རྣམས་ལ་དང་པོར་བདེན་པར་ཞེན་པའི་སྦྱོར་བ་དང་རྗེས་སུ་བདེན་པར་ཞེན་
པ་རྗེས་སུ་སྦྱོར་བ་གནས་པ་སོ་སོར་བཀག་པ་དང་ལྡན་པ་དང་། བྱང་ཆུབ་ཀྱི་
རྒྱུ་ཚོགས་སྦྱིན་པ་ལ་སོགས་པར་སྔར་བཞིན་བདེན་ཞེན་བཀག་པ་དང་ལྡན་པ་
དང་། གྲོང་དང་གྲོང་ཁྱེར་ལ་སོགས་པའི་སྒྲས་བསྟན་པའི་དབང་པོ་དང་དབང་
རྟེན་སོགས་དང་བཅས་པ་ལ་བདེན་པར་ཞེན་པ་དང་བདེན་མེད་དུ་རྟོགས་པའི་
ཡེ་ཤེས་གཉིས་སྤང་གཉེན་དུ་གཡུལ་འགྱེད་པ་ལ་སྔར་བཞིན་སོ་སོར་བཀག་པ་
དང་ལྡན་པ་སྟེ་འགོག་པའི་རྣམ་པ་བཞིའོ། སེར་སྣ་ལ་སོགས་པའི་མི་མཐུན་
ཕྱོགས་དང་སྦྱིན་པ་སོགས་གཉེན་པོ་གཉིས་གཡུལ་འགྱེད་པ་ལ་སྔར་བཞིན་སྦྱོར་
བ་དང་རྗེས་སུ་སྦྱོར་བ་ཡི་གནས་པ་སོ་སོར་བཀག་པ་དང་ལྡན་པ་དང་། ལམ་
དང་འབྲས་བུའི་ཆོས་རྣམས་ནི་དོན་དམ་པར་རྡུལ་ཙམ་མི་དམིགས་པ་ཉིད་དུ་
རྟོགས་པ་དང་ལྡན་པ་དང་། རང་གིས་ཐོབ་པའི་ས་ལ་ཐེ་ཚོམ་དང་བྲལ་བའི་
ངེས་པ་ཐོབ་པ་ཉིད་ཀྱིས་མཁྱེན་པའི་ས་གསུམ་ལ་ནི་མཐའ་གཅིག་ཏུ་གནས་པ་
དང་ལྡན་པ་དང་། རྣམ་མཁྱེན་ལ་སོགས་པའི་ཆོས་ཀྱི་དོན་དུ་སྲོག་གཏོང་བ་
ལྡན་པ་སྟེ་ལམ་གྱི་བཞིའོ། དེ་འདྲའི་ཤེས་བཟོད་སྐད་ཅིག་མ་བཅུ་དྲུག་གིས་
དྲངས་པའི་མཉམ་བཞག་དང་རྟོགས་པ་མཐུན་པའི་རྗེས་ཐོབ་པའི་ལམ་གྱི་རྟགས་
ནི༑ བློ་ལྡན་མཐོང་བའི་ལམ་གནས་ཀྱི་སེམས་དཔའ་དབང་འབྲིང་རྫོགས་བྱང་
204



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
ལས་ཕྱིར་མི་ལྡོག་པའི་རྟགས་དག་ཡིན་པར་ཤེས་པར་བྱའོ། །
གསུམ་པ་སྒོམ་ལམ་ཕྱིར་མི་ལྡོག་པའི་རྟགས་ལ། སྒོམ་ལམ་རྒྱས་བཤད།
སྒོམ་ལམ་ཕྱིར་མི་ལྡོག་པའི་རྟགས་ཀྱི་ཁྱད་པར་རོ། དང་པོ་ལ་གསུམ། སྒོམ་
ལམ་གྱི་ཁྱད་ཆོས། ཁྱད་གཞི་སྒོམ་ལམ། སྒོམ་ལམ་གྱི་དབྱེ་བའོ། དང་པོ་
ལ་གཉིས། རྩ་བ་དང་འགྲེལ་པའོ། དང་པོ་ནི།
སྒོམ་པའི་ལམ་ནི་ཟབ་པ་སྟེ། །
ཟབ་མོ་སྟོང་པ་ཉིད་ལ་སོགས། །
ཟབ་པ་དེ་ནི་སྒྲོ་འདོགས་དང༌། །
སྐུར་བའི་མཐའ་ལས་གྲོལ་བ་ཉིད། །ཅེས་གསུངས།
གཉིས་པ་ནི། སྟོང་ཉིད་མངོན་སུམ་དུ་རྟོགས་པའི་སྒོམ་པའི་ལམ་ནི་
ཟབ་པར་འཇོག་སྟེ། རང་གི་ཡུལ་ཆོས་རྣམས་ཀྱི་གནས་ལུགས་ཟབ་མོ་སྟོང་
པ་ཉིད་ལ་སོགས་པ་རྟོགས་པའི་ཡེ་ཤེས་ཡིན་པའི་ཕྱིར་དང་། སྟོང་པ་ཉིད་སོགས་
ཟབ་པར་ཡང་འཇོག་པ་དེ་ནི་སྒྲོ་འདོགས་དང་སྐུར་བ་འདེབས་པའི་མཐའ་གཉིས་
ལས་གྲོལ་བ་ཉིད་ཀྱིས་སོ། །
གཉིས་པ་ཁྱད་གཞི་སྒོམ་ལམ་ལ་གཉིས། རྩ་བ་དང་འགྲེལ་པའོ།
དང་པོ་ནི།
ངེས་འབྱེད་ཡན་ལག་དང་མཐོང་བའི། །
ལམ་དང་སྒོམ་པའི་ལམ་ཉིད་ལ། །
ཡང་དང་ཡང་དུ་སེམས་པ་དང་། །
205



གཟུར་གནས་ཀུནྡ་བཞད་པའི་འཛུམ་ཟེར།
འཇལ་དང་ངེས་རྟོག་བསྒོམ་པའི་ལམ། །ཞེས་གསུངས།
གཉིས་པ་ནི། ངེས་པར་འབྱེད་པའི་ཡན་ལག་དང་མཐོང་བའི་ལམ་དང་།
སྒོམ་པའི་ལམ་གསུམ་གྱིས་མཐོང་བའི་ཡུལ་ཉིད་ལ་རིགས་པ་བཞིས་ཡང་དང་
ཡང་དུ་སེམས་པ་དང་། ཞི་གནས་ཀྱིས་འཇལ་བ་དང་། ལྷག་མཐོང་གིས་
ངེས་པར་རྟོགས་པའི་རྗེས་ལ་མངོན་རྟོགས་ནི་སྒོམ་པའི་ལམ་མོ། ། །
གསུམ་པ་སྒོམ་ལམ་གྱི་དབྱེ་བ་ལ། དངོས་དང་། རྩོད་སྤོང་ངོ་། དང་
པོ་ལ་གཉིས། རྩ་བ་དང་འགྲེལ་པའོ། དང་པོ་ནི། །
དེ་ནི་རྒྱུན་ཆགས་ཡིན་པའི་ཕྱིར། །
ཆུང་དང་འབྲིང་དང་ཆེན་པོ་རྣམས། །
ཆུང་ངུའི་ཆུང་སོགས་དབྱེ་བ་ཡིས། །
རྣམ་པས་རྣམ་པ་དགུར་བཞེད་དོ། །ཞེས་གསུངས།
གཉིས་པ་ནི། ཐེག་ཆེན་གྱི་སྒོམ་ལམ་དེ་ནི་རྣམ་པའི་སྒོ་ནས་རྒྱུན་ཆགས་
སུ་འཇུག་པ་ཡིན་པའི་ཕྱིར། ཆུང་ངུ་དང་འབྲིང་དང་ཆེན་པོ་རྣམས་རེ་རེ་ལ་
ཆུང་ངུའི་ཆུང་ངུ་སོགས་གསུམ་གསུམ་གྱི་དབྱེ་བ་ཡིས་རྣམ་པས་རྣམ་པ་དགུར་
བཞེད་དོ། །
གཉིས་པ་རྩོད་སྤོང་ལ། གྲངས་ངེས་ལ་རྩོད་སྤོང་དང་། བྱེད་ལས་
ལ་རྩོད་སྤོང་ངོ༌། དང་པོ་ལ་གཉིས། རྩ་བ་དང་འགྲེལ་པའོ། དང་པོ་ནི།
གྲངས་མེད་ལ་སོགས་བསྟན་པ་རྣམས། །
དམ་པའི་དོན་དུ་བཟོད་མ་ཡིན། །
206



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
ཀུན་རྫོབ་ཏུ་ནི་ཐུགས་བརྩེ་བའི། །
རྒྱུ་མཐུན་དེ་དག་ཐུབ་པ་བཞེད། །ཅེས་གསུངས།
གཉིས་པ་ནི། འབྲས་བུ་བསོད་ནམས་གྲངས་མེད་ལ་སོགས་པར་བསྟན་
པ་རྣམས་དོན་དམ་པར་གྲུབ་པའི་དོན་དུ་བཟོད་པ་མ་ཡིན་ཡང་། ཐ་སྙད་དུ་མི་འཐད་
པའི་སྐྱོན་མེད་པས་ཀུན་རྫོབ་ཏུ་ནི་སངས་རྒྱས་ཀྱི་ཐུགས་བརྩེ་བའི་རྒྱུ་མཐུན་གྱི་འབྲས་
བུར་གསུང་རབ་ལས་གྲངས་ཇི་ལྟར་བསྟན་པ་དེ་དག་ཐུབ་པའི་བཞེད་པས་སྒོམ་ལམ་
གྱི་རྣམ་པར་དགུར་ངེས་པ་མི་འཐད་པ་ཞེས་བྱ་བའི་སྐྱོན་མེད་དོ། །
གཉིས་པ་བྱེད་ལས་ལ་རྩོད་སྤོང་ལ་གཉིས། དོན་དམ་ལ་ལྟོས་པའི་རྩོད་
སྤོང་དང་། ཐ་སྙད་ལ་ལྟོས་པའི་རྩོད་སྤོང་ངོ༌། དང་པོ་ལ། རྩོད་པ་དང་།
ལན་ནོ། དང་པོ་ལ་གཉིས། རྩ་བ་དང་འགྲེལ་པའོ། དང་པོ་ནི།
དངོས་པོ་བརྗོད་དུ་མེད་པ་ལ། ། །
ཉམས་པ་དང་ནི་འཕེལ་མི་རུང་། །
སྒོམ་ཞེས་བྱ་བའི་ལམ་གྱིས་ནི། །
ཅི་ཞིག་ཉམས་ཤིང་ཅི་ཞིག་འཐོབ། །ཅེས་གསུངས།
གཉིས་པ་ནི། དངོས་པོའི་ཆོས་རྣམས་དོན་དམ་པར་བརྗོད་དུ་མེད་པ་
ལ་སྤང་བྱ་ཉམས་པ་དང་གཉེན་པོ་ནི་འཕེལ་མི་རུང་བས། སྒོམ་ཞེས་བྱ་བའི་
ལམ་གྱིས་ནི་སྤང་བྱ་དགུ་ཅི་ཞིག་ཉམས་ཤིང་གཉེན་པོ་དགུ་ཅི་ཞིག་ཐོབ་ཅེ་ན།
གཉིས་པ་ལ་གཉིས། རྩ་བ་དང་འགྲེལ་པའོ། དང་པོ་ནི།
207



གཟུར་གནས་ཀུནྡྲ་བཞད་པའི་འཛུམ་ཟེར། །
བྱང་ཆུབ་ཇི་ལྟ་དེ་བཞིན་དུ། ། །
འདི་ནི་འདོད་པའི་དོན་སྒྲུབ་བྱེད། །
བྱང་ཆུབ་དེ་བཞིན་ཉིད་མཚན་ཉིད། །
དེ་ཡང་དེ་ཡི་མཚན་ཉིད་བཞེད། །ཅེས་གསུངས།
གཉིས་པ་ནི། བྱང་ཆུབ་ཆེན་པོ་དོན་དམ་པར་མེད་ཀྱང་ཐ་སྙད་དུ་གདུལ་
བྱའི་དོན་ཇི་ལྟ་བ་བྱེད་པ་དེ་བཞིན་དུ་ཐེག་ཆེན་གྱི་སྒོམ་ལམ་འདི་ནི་དོན་དམ་པར་
མེད་ཀྱང་ཐ་སྙད་དུ་སྤང་བྱ་སྤོང་བ་སོགས་ཀྱི་འདོད་པའི་དོན་སྒྲུབ་པར་བྱེད་ལ། བྱང་
ཆུབ་ཡེ་ཤེས་དེ་བཞིན་ཉིད་ཀྱི་མཚན་ཉིད་ཅན་ཡིན་པ་དེ་བཞིན་དུ་སྒོམ་ལམ་དེ་ཡང་
དེ་ཡི་མཚན་ཉིད་ཅན་དུ་བཞེད་པས་དཔེ་དོན་མི་མཚུངས་པས་སྐྱོན་མེད་དོ། །
གཉིས་པ་ཐ་སྙད་ལ་ལྟོས་པའི་རྩོད་སྤོང་ལ་གཉིས། རྩོད་པ་དང་། ལན་
ནོ༑ དང་པོ་ལ་གཉིས། རྩ་བ་དང་འགྲེལ་པའོ། དང་པོ་ནི།
སེམས་ནི་སྔ་མས་བྱང་ཆུབ་བར། །
རིགས་མིན་ཕྱི་མས་ཀྱང་མ་ཡིན། །ཞེས་གསུངས།
གཉིས་པ་ནི། ཐ་སྙད་དུ་ཡང་སྒོམ་ལམ་གྱིས་བསྡུས་པའི་སེམས་བསྐྱེད་
གཉིས་ཀྱིས་བྱང་ཆུབ་མི་བསྐྱེད་པར་ཐལ་ཏེ། སེམས་ནི་སྐད་ཅིག་སྔ་མས་བྱང་
ཆུབ་ཐོབ་པར་རིགས་པ་མིན་ལ། ཕྱི་མས་ཀྱང་ཐོབ་པ་མ་ཡིན། སྔ་ཕྱི་ཅིག་
ཅར་ཚོགས་པས་ཀྱང་ཐོབ་པ་མ་ཡིན་པའི་ཕྱིར་རོ་ཞེ་ན། གཉིས་པ་ལན་ལ་གཉིས།
རྩ་བ་དང་འགྲེལ་པའོ། དང་པོ་ནི།
208



མངོན་རྟོགས་རྒྱུན་སྐབས་བཞི་པའི་ཚིག་འགྲེལ།
མར་མེའི་དཔེ་ཡི་ཚུལ་གྱིས་ནི། །
ཟབ་མོའི་ཆོས་ཉིད་རྣམ་པ་བརྒྱད། །ཅེས་གསུངས།
གཉིས་པ་ནི། སྐད་ཅིག་སྔ་ཕྱི་རེ་རེ་བ་དང་ཅིག་ཅར་ཚོགས་པས་མི་
བསྲེགས་ཀྱང་མར་མེ་སྐད་ཅིག་སྔ་ཕྱི་རིམ་གྱིས་འབྱུང་བ་ལ་བརྟེན་ནས་སྣུམ་
ལྡན་གྱི་སྡོང་པོ་རྫོགས་པར་བསྲེགས་པའི་མར་མེའི་དཔེ་ཡི་ཚུལ་གྱིས་ནི་
སེམས་བསྐྱེད་སྐད་ཅིག་སྔ་ཕྱི་རིམ་གྱིས་འབྱུང་བས་རང་འབྲས་བྱང་ཆུབ་
བསྐྱེད་པ་དང་། འདི་ཡིས་རིགས་པས་ཟབ་མོའི་ཆོས་ཉིད་རྣམ་པ་བརྒྱད་
ཀྱང་ཁོང་དུ་ཆུད་པར་འགྱུར་རོ། །
གཉིས་པ་སྒོམ་ལམ་ཕྱིར་མི་ལྡོག་པའི་རྟགས་ཀྱི་ཁྱད་པར་བཤད་པ་ལ་
གཉིས། རྩ་བ་དང་འགྲེལ་པའོ། དང་པོ་ནི།
སྐྱེ་བ་དང་ནི་འགག་པ་དང་། །
དེ་བཞིན་ཉིད་དང་ཤེས་བྱ་དང་། །
ཤེས་དང་སྤྱོད་དང་གཉིས་མེད་དང་། །
ཐབས་མཁས་པ་ལ་ཟབ་པ་ཉིད། །ཅེས་གསུངས།
གཉིས་པ་ནི། གཞིའི་གནས་ལུགས་རྟེན་འབྲེལ་ཚོགས་པས་སྐྱེ་བ་དང་
ནི་འགག་པ་ཟབ་པ་གཉིས་དང་། དེ་བཞིན་ཉིད་དང་ཤེས་བྱ་ཡུལ་དང་ཤེས་
པར་བྱེད་པ་དང་སྤྱོད་པ་དང་གཉིས་སུ་མེད་པའི་སྤྱོད་པ་ཉམས་ལེན་ཟབ་པ་ལྔ་
དང༌། འབྲས་བུ་མངོན་དུ་བྱེད་ཚུལ་ཐབས་མཁས་པ་སྤྱོད་པའི་ཁྱད་པར་ཟབ་
209



----
གཟུར་གནས་ཀུནྡ་བཞད་པའི་འཛུམ་ཟེར།
པ་ཉིད་གཅིག་སྟེ་ཟབ་མོའི་དོན་བརྒྱད་ཁོང་དུ་ཆུད་པའི་རྟོགས་པ་ཁྱད་པར་ཅན་
དེ་རྣམས་ནི་སྒོམ་ལམ་ཕྱིར་མི་ལྡོག་པའི་རྟགས་ཡིན་ནོ། །
གཉིས་པ་སྐུ་གསུམ་འགྲུབ་བྱེད་ཀྱི་ལམ་ཁྱད་པར་ཅན་བཤད་པ་ལ་གསུམ།
སྲིད་ཞི་མཉམ་ཉིད་ཀྱི་སྦྱོར་བ། ཞིང་དག་སྦྱོར་བ། ཐབས་མཁས་སྦྱོར་བའོ།
དང་པོ་ལ། དངོས་ཀྱི་དོན་དང་། ཀླན་ཀ་སྤོང་བའོ། ། །
དང་པོ་ལ་གཉིས། རྩ་བ་དང་འགྲེལ་པའོ། དང་པོ་ནི།
ཆོས་རྣམས་རྨི་ལམ་འདྲ་བའི་ཕྱིར། །
སྲིད་དང་ཞི་བར་མི་རྟོག་པ། །ཞེས་གསུངས།
གཉིས་པ་ནི། ཆོས་རྣམས་ཐམས་ཅད་དོན་དམ་པར་མ་གྲུབ་པ་རྨི་ལམ་
དང་འདྲ་བའི་ཕྱིར། སྲིད་དང་ཞི་བར་ཐ་དད་དུ་དོན་དམ་པར་རྣམ་པར་མི་
རྟོག་པའི་དག་སའི་ཡེ་ཤེས་ལ་སྲིད་ཞི་མཉམ་པ་ཉིད་ཀྱི་སྦྱོར་བ་ཞེས་པའོ། །
གཉིས་པ་ཀླན་ཀ་ལ་གཉིས། རྩ་བ་དང་འགྲེལ་པའོ། དང་པོ་ནི།
ལས་མེད་ལ་སོགས་ཀླན་ཀ་ཡི། །
ལན་ནི་ཇི་སྐད་བཤད་པར་ཟད། །ཅེས་གསུངས། །
གཉིས་པ་ནི། ཆོས་ཐམས་ཅད་དོན་དམ་དུ་མེད་པ་རྨི་ལམ་འདྲ་བར་
འདོད་པ་ལ་ཤཱ་རིའི་བུས་དངོས་སྨྲ་བའི་ཕྱོགས་བཟུང་ནས་ཉིན་པར་ཡང་དགེ་
མི་དགེའི་ལས་ལམ་རྫོགས་པ་མེད་པར་ཐལ་བ་དང་ལ་སོགས་པས་རྨི་ལམ་དུ་
ཡང་ལས་ལམ་གསོག་པར་ཐལ་བ་དང་། ལུང་དང་འགལ་བ་དང་། ཧ་ཅང་
210



-
-
--
-
-
མངོན་རྟོགས་རྒྱན་སྐབས་བཞི་པའི་ཚིག་འགྲེལ།
ཐལ་བའི་ཀླན་ཀ་བཞི་ཡི་ལན་ནི་རབ་འབྱོར་གྱིས་དབུ་མ་པའི་ཕྱོགས་བཟུང་ནས་
མདོ་ལས་ཇི་སྐད་བཤད་པ་བཞིན་དུ་ཟད་པ་སྟེ་ལན་ཐེབས་སོ། །
གཉིས་པ་ཞིང་དག་སྦྱོར་བ་ལ་གཉིས། རྩ་བ་དང་འགྲེལ་པའོ།
དང་པོ་ནི།
སེམས་ཅན་འཇིག་རྟེན་དེ་བཞིན་དུ། །
སྣོད་ཀྱི་འཇིག་རྟེན་མ་དག་པ། །
དེ་ལ་དག་པར་བསྒྲུབས་པ་ཡི། །
སངས་རྒྱས་ཞིང་ནི་དག་པ་ཉིད། །ཅེས་གསུངས།
གཉིས་པ་ནི། རང་ཉིད་གང་དུ་སངས་རྒྱས་པའི་སེམས་ཅན་གྱི་འཇིག་
རྟེན་མ་དག་པ་བཀྲེས་སྐོམ་གྱིས་གདུང་བ་སོགས་དག་པར་སྒྲུབ་པ་དེ་བཞིན་དུ་སྣོད་
ཀྱི་འཇིག་རྟེན་གཅོང་རོང་སོགས་མ་དག་པ་དེ་ལ་དག་པར་བསྒྲུབས་པ་ཡིས་སངས་
རྒྱས་ཀྱི་ཞིང་ནི་རྣམ་པར་དག་བྱེད་ཀྱི་དག་སའི་སྦྱོར་བ་ཉིད་དུ་འཇོག་གོ། །
གསུམ་པ་ཐབས་མཁས་སྦྱོར་བ་ལ་གཉིས། རྩ་བ་དང་འགྲེལ་པའོ།
དང་པོ་ནི། །
ཡུལ་དང་སྦྱོར་བ་ཅན་འདི་ནི། །
དགྲ་རྣམས་ལས་ནི་འདས་པ་དང་། །
མི་གནས་ཇི་བཞིན་ཤུགས་དང་ནི། །
ཐུན་མོང་མ་ཡིན་མཚན་ཉིད་དང། ། །
མ་ཆགས་པ་དང་མི་དམིགས་དང་། །
211



གཟུར་གནས་ཀུནྡ་བཞད་པའི་འཛུམ་ཟེར།
མཚན་མ་སྨོན་ལམ་ཟད་པ་དང༌། །
དེ་ཡི་རྟགས་དང་ཚད་མེད་པ། །
ཐབས་ལ་མཁས་པ་རྣམ་པ་བཅུ། །ཞེས་གསུངས།
གཉིས་པ་ནི། ཡུལ་དང་ཡུལ་ཅན་གྱི་ཐབས་མཁས་པའི་སྦྱོར་བ་ཅན་
འདི་ལ་རྣམ་པ་བཅུ་ཡོད་དེ། ཉོན་མོངས་པའི་བདུད་ལ་སོགས་པའི་དགྲ་རྣམས་
ལས་ནི་འདས་པའི་སྦྱོར་བ་དང་། ཆོས་ཐམས་ཅད་ཐ་སྙད་དུ་གནས་ཀྱང་དོན་
དམ་པར་མི་གནས་པར་རྟོགས་པའི་སྦྱོར་བ་དང་། གཞན་དོན་དུ་སྔོན་གྱི་སྨོན་
ལམ་ཇི་ལྟ་བ་བཞིན་ཤུགས་ཀྱིས་འཕངས་པར་བྱེད་པ་དང་ལྡན་པའི་དེ་དང་ནི།
ཉན་རང་དང་ཐུན་མོང་མ་ཡིན་པའི་མཚན་ཉིད་དང་ལྡན་པའི་དེ་དང་། ཆོས་
ཐམས་ཅད་ལ་བདེན་ཞེན་མེད་པ་མ་ཆགས་པའི་དེ་དང་། ཆོས་ཐམས་ཅད་
ཀྱི་ངོ་བོ་དོན་དམ་པར་མི་དམིགས་པ་དང་ལྡན་པའི་དེ་དང་། རྒྱུའི་མཚན་མ་
དོན་དམ་དུ་མེད་པར་རྟོགས་པའི་དེ་དང་། འབྲས་བུ་སྨོན་ལམ་བདེན་པར་ཟད་
པར་རྟོགས་པའི་དེ་དང་། ཕྱིར་མི་ལྡོག་པ་དེ་ཡི་རྟགས་ཀྱིས་ཐབས་ལ་མཁས་
པ་དང་ལྡན་པའི་དེ་དང་། རྟོགས་པ་ཚད་མེད་པའི་ཐབས་ལ་མཁས་པ་དང་ལྡན་
པའི་སྦྱོར་བ་སྟེ་རྣམ་པ་བཅུའོ། །
གཉིས་པ་སྐབས་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་
གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་རྣམ་ཀུན་མངོན་
པར་རྫོགས་པའི་སྐབས་ཏེ་བཞི་པའོ། །
སྨྲས་པ། རྒྱལ་ཀུན་བགྲོད་པ་གཅིག་པུའི་དངོས་བརྒྱད་དོན། །ཇི་བཞིན་
212



མངོན་རྟོགས་རྒྱན་སྐབས་བཞི་པའི་ཚིག་འགྲེལ།
འདོམས་པའི་མི་ཕམ་གཞུང་བཟང་ལ། །ཐོས་བསམ་ཆ་ཙམ་འཇུག་པའི་སྐལ་
བཟང་དག །ཀུན་ཀྱང་དཔལ་ལྡན་བླ་མའི་དྲིན་དུ་སེམས། །ཤེར་ཕྱིན་གཞུང་
འགྲེལ་སྟོང་གི་སྙིང་པོ་མཆོག །མན་ངག་རིན་ཆེན་སྡུད་པའི་བསྟན་བཅོས་ཀྱི། །ཆ་
ཤས་ཚིག་གི་འགྲེལ་པར་འཇུས་པའི་ཚོགས། །ཡུམ་དོན་བདེ་བླག་རྟོགས་པའི་
རྒྱུར་གྱུར་ཅིག །
213



པཎ་ཆེན་ཕར་ཕྱིན་སྤྱི་དོན་ལས་སྐབས་བཞི་པའི་
སྐོར་གྱི་ཟིན་བྲིས་དོགས་དཔྱོད།
༄༅།། བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
དོན་གཉིས་མཐར་ཕྱིན་རྫོགས་པའི་སངས་རྒྱས་ཉིད། །རྣམ་གྲོལ་འགོག་
ལམ་ཆོས་ཀྱི་བདེན་པ་མཆོག །བཞི་ཟུང་ཡོན་ཏན་ལེགས་བརྙེས་འཕགས་པའི་
ཚོགས། །བསླུ་མེད་སྐྱབས་གསུམ་དམ་པར་ཕྱག་འཚལ་ལོ། །
ཀ༽ སྤྱི་དོན་ལས། རྣམ་རྫོགས་སྦྱོར་བས་མཁྱེན་གསུམ་གྱི་རྣམ་པ་
བསྡུས་ནས་སྒོམ་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ཞེས་སོགས་
ལས་འཕྲོས། མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་རྣམ་རྫོགས་
སྦྱོར་བའི་འཛིན་སྟངས་ཀྱི་ཡུལ་དུ་བསྡུས་ནས་ཉམས་སུ་ལེན་པ་དེ་རྣམ་རྫོགས་
སྦྱོར་བས་བསྡུས་སྒོམ་བྱ་ཚུལ་དུ་འདོད་མོད། འགོག་བདེན་གྱི་རྣམ་པ་བྱང་
སེམས་ལས་དང་པོ་བའི་རྣམ་རྫོགས་སྦྱོར་བས་འཛིན་སྟངས་ཀྱི་ཡུལ་དུ་མི་བྱེད་
དེ༑ རྟོགས་སྣང་ལས། འགོག་བདེན་སྒོམ་པའི་ཕན་ཡོན་ལས་དང་པོ་བས་
སྨོན་ལམ་གྱི་ཡུལ་དུ་བྱ་བ་ཡིན་གྱི། མི་རྟག་པ་དང་བདག་མེད་སྒོམ་པ་ལྟར་
མི་བྱའོ། ཞེས་གསུངས་པས་དཔྱོད། རྒྱན་གྱི་ཆེད་དུ་བྱ་བའི་གདུལ་བྱ་དབང་
རྟུལ་བའི་རྒྱུད་ཀྱི་རྣམ་རྫོགས་སྦྱོར་བས་མཁྱེན་གསུམ་གྱི་རྣམ་པ་བརྒྱ་བདུན་ཅུ་
རྩ་གསུམ་འཛིན་སྟངས་ཀྱི་ཡུལ་དུ་བསྡུས་ནས་སྒོམ་པར་འདོད་དགོས་ལ། དེ་
215



གཟུར་གནས་ཀུནྡ་བཞད་པའི་འཛུམ་ཟེར།
ལྟར་ན་གདུལ་བྱ་དེས་མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་རྟོགས་
དགོས་ཏེ། སྒོམ་བྱེད་རྣམ་རྫོགས་སྦྱོར་བ་རྟོགས་པའི་ཕྱིར། ཁྱབ་སྟེ། ལམ་
དེའི་དམིགས་ཡུལ་དང་རྣམ་པ་འདི་དང་འདི་ཞེས་མ་རྟོགས་པར་ལམ་དེ་མི་རྟོགས་
པའི་ཕྱིར་ཏེ། གསེར་ཕྲེང་ལས། ལམ་དེའི་དམིགས་ཡུལ་དང་རྣམ་པ་
འདི་ལྟ་བུའོ་ཞེས་མ་བཟུང་བར་དེ་ཤེས་པར་བྱེད་མི་ནུས་པས་སོ། ཞེས་གསུངས་
པའི་ཕྱིར་ཟེར། འོ་ན། རྣམ་པར་མི་རྟོག་པའི་ཡེ་ཤེས་ཆོས་ཅན། རང་གི་
ཤེས་བྱ་བདེན་སྟོང་ཡིན་ཏེ། ཤེས་པ་ཡིན་པའི་ཕྱིར། དཔེར་ན། རྨི་ལམ་གྱི་
རྟ་གླང་སྣང་བའི་ཤེས་པ་བཞིན། ཞེས་ཚོགས་སྒྲུབ་ཀྱི་དམིགས་པ་ལ་དཔྱོད་
སྐབས་སུ་སྔ་རྒོལ་དབུ་མ་བས་ཕྱི་རྒོལ་སེམས་ཙམ་པར་བཀོད་པའི་རྟགས་སྦྱོར་
འདིའི་ཆོས་ཅན་སེམས་ཙམ་པས་མ་རྟོགས་པར་འགྱུར་ཏེ། ཤེས་པ་དེའི་དམིགས་
ཡུལ་དང་རྣམ་པ་སེམས་ཙམ་པས་མ་རྟོགས་པའི་ཕྱིར། འདོད་མི་ནུས་ཏེ། འགྲེལ་
ཆེན་ལས། དམིགས་པ་མངོན་སུམ་མ་ཡིན་ན། །དོན་མཐོང་རབ་ཏུ་གྲུབ་མ་
ཡིན། །ཞེས་གསུངས་དང་འགལ། ཞེ་ན་སྔ་ཕྱིར་ཁྱབ་མ་ཁྱབ་སྤྲོས་ཏེ་དཔྱོད།
བསྡུས་སྒོམ་གྱི་འཛིན་སྟངས་ལ་མཁྱེན་གསུམ་གྱི་རྣམ་པ་ཤར་བར་ཕར་
ཕྱིན་ལམ་བསྒྲིགས་ལས་གསུངས་པས་དེ་ཉིད་དགག་རྟོག་སྒྲུབ་རྟོག་གང་ཡིན་
དང་སྤྱིར་དགག་སྒྲུབ་ཀྱི་རྟོག་པའི་དོན་ལ་རྩོད། མཁྱེན་གསུམ་གྱི་རྣམ་པ་བརྒྱ་
བདུན་ཅུ་རྩ་གསུམ་འཛིན་སྟངས་ཀྱི་ཡུལ་དུ་བསྡུས་པ་དང་འཛིན་སྟངས་ཀྱི་ཡུལ་
དུ་བྱས་པ་ལ་ཁྱད་པར་ཡོད་དམ། འགའ་ཞིག་གིས། མཁྱེན་གསུམ་གྱི་ཐབས་
ཀྱི་རྟོགས་རིགས་སུ་གནས་པ་རྣམས་འཛིན་སྟངས་ཀྱི་ཡུལ་དུ་བསྡུས་ནས་ཉམས་
216



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
སུ་ལེན་པ་ལས་འཛིན་སྟངས་ཀྱི་ཡུལ་དུ་བྱས་ནས་ཉམས་སུ་མི་ལེན་ཏེ། ཕར་
ཕྱིན་ལམ་བསྒྲིགས་ལས། བྱམས་པ་དང་སྙིང་རྗེ་སྒོམ་པ་ཡང་ངོ་བོར་མ་
བསྐྱེད་པར་སྒྲོ་འདོགས་གཅོད་པར་བྱ་བའི་གཞིར་བྱས་ནས་སྒོམ་པ་ལ་དེ་དག་
སྒོམ་པའི་དོན་དུ་ཁས་ལེན་པ་སོགས་ཉེས་པ་དུ་མའི་འབྱུང་གནས་སུ་རྟོགས་པས།
ཞེས་གསུངས་པའི་ཕྱིར། འདོད་མི་ནུས་ཏེ། རྟོགས་སྣང་༧་ལས། ཡེ་ཤེས་
འདི་དག་སྒོམ་པ་ན་འདིའི་མཚན་ཉིད་འདི་འོ་དབྱེ་ན་ཇི་སྙེད་ཅིག་གོ་སྙམ་པ་སོགས་
སུ་སྒོམ་པ་ཡང་མིན་ལ། ལྷ་སྒོམ་པ་ལྟ་བུ་ཡང་མིན་གྱི་རྣལ་འབྱོར་བའི་ཤེས་
པ་ཡེ་ཤེས་དེ་དང་དེའི་འཛིན་སྟངས་ཀྱི་ངོ་བོར་བསྐྱེད་ནས་སྒོམ་པ་ཡིན་ཏེ། དཔེར་
ན༑ སྙིང་རྗེ་སྒོམ་པ་བཞིན་ནོ། ཞེས་གསུངས་པའི་ཕྱིར་ཞེ་ན་སྔ་ཕྱི་མི་འགལ་
ཚུལ་དཔྱོད། རྣམ་རྫོགས་སྦྱོར་བ་ཡིན་ན་མཁྱེན་གསུམ་གྱི་རྣམ་པ་བརྒྱ་བདུན་ཅུ་
རྩ་གསུམ་སྒོམ་པའི་ཤེས་རབ་ཀྱིས་ཟིན་པའི་ཁྱབ་བམ་མ་ཁྱབ། ཁྱབ་ན། བྱེ་བྲག་
སྨྲ་བ་དང་སེམས་ཙམ་པར་གྱུར་པའི་བྱང་སེམས་ཀྱི་ཐེག་ཆེན་ཚོགས་ལམ་རྣམ་
རྫོགས་སྦྱོར་བ་ཡིན་པར་ཁས་ལེན་དགོས་པས་བདེན་སྟོང་སྒོམ་པའི་ཤེས་རབ་ཀྱིས་
ཟིན་པར་ཐལ། འདོད་པའི་ཕྱིར། འདོད་མི་ནུས་ཏེ། བདེན་ཞེན་མ་བཏང་བའི་
གང་ཟག་གི་རྒྱུད་ཀྱི་དེ་ཡིན་པའི་ཕྱིར། མ་ཁྱབ་ན། རྣམ་རྫོགས་སྦྱོར་བའི་མཚན་
ཉིད་དང་འགལ་བའི་ཕྱིར། ཞེས་དོགས། །
ཁ༽ བརྗོད་ཚུལ་དང་དགོས་པ་མི་འདྲ་བའི་ཕྱིར། ཞེས་སོགས་ལས་
འཕྲོས། སྐབས་འདིར་མཁྱེན་གསུམ་གྱི་རྣམ་པ་སོ་སོར་བསྟན་ཏེ། མེད་པའི་
རྣམ་པ་ནས་བཟུང་སྟེ། །ཞེས་སོགས་ཀྱིས་གཞི་ཤེས་བསྟན། རྒྱུ་དང་ལམ་
217



གཟུར་གནས་ཀུནྡ་བཞད་པའི་འཛུམ་ཟེར། །
དང་སྡུག་བསྔལ་དང་། །ཞེས་སོགས་ཀྱི་ལམ་ཤེས་དང་། དྲན་པ་ཉེར་བཞག་
ནས་བཟུང་སྟེ། །ཞེས་སོགས་ཀྱིས་རྣམ་མཁྱེན་བསྟན་པའི་ཕྱིར་ཞེས་རྩོད། སོ་
སོར་བསྟན་པའི་དོན་ནི། འདིའི་མཇུག་ཐོགས་སུ་འདི་སྒོམ་ཞེས་གོ་རིམ་མཐར་
ཆགས་སུ་མ་གསུངས་པར་མཁྱེན་གསུམ་གྱི་རྣམ་པ་ཐོར་བུ་ཐོར་བུ་གསུངས་
པ་ལ་ཟེར། སྐབས་འདིར་མཁྱེན་གསུམ་མི་མཐུན་ཕྱོགས་ཀྱི་གཉེན་པོ་བྱེད་
པའི་ལྡོག་པ་ནས་བསྟན་ན་རྣམ་མཁྱེན་གཉེན་པོར་འགྱུར་དུ་དོགས། །
ག༽ འདིར་སྦྱོར་བས་སྒོམ་ཚུལ་ཤེས་པའི་ཆེད་དུ་བསྟན་པའི་ཕྱིར།
ཞེས་སོགས་ལས་འཕྲོས། སྤྱིར་བྱང་སེམས་ཀྱི་སྦྱོར་བའི་སྒོམ་ཚུལ་བཞི་སྟེ།
མོས་པ་ཡིད་བྱེད་ཀྱི་སྒོམ། ངོ་བོར་བསྐྱེད་ནས་སྒོམ། མཚན་ཉིད་རྗེས་སུ་
དཔྱོད་པའི་སྒོམ། སྨོན་ལམ་གྱི་སྒོམ་མོ། གང་སྒོམ་པ་ན་བློ་དེའི་མཚན་ཉིད་
ཇི་ལྟ་བ་མི་སྐྱེ་བར་རྗེས་སུ་མཐུན་པ་ཙམ་དུ་སྐྱེས་པ་དང་པོའི་དོན། གང་སྒོམ་
པ་ན་བློ་དེའི་མཚན་ཉིད་ཇི་ལྟ་བར་སྐྱེས་པ་གཉིས་པའི་དོན། རང་རྒྱུད་ལ་འབྱུང་
བར་འགྱུར་བའི་མངོན་རྟོགས་དེ་དང་དེའི་མཚན་ཉིད་འདི་དང་ངོ་བོ་འདི་འོ་ཞེས་
ཡིད་ལ་བྱེད་ཅིང་སོ་སོར་རྟོག་པའི་ཤེས་རབ་ཀྱིས་རྟོག་པའི་ཤེས་པ་གསུམ་པའི་
དོན། གོ་འཕང་དེ་དང་དེ་ཐོབ་པར་ཡིད་ཀྱིས་སྨོན་པར་བྱེད་ཅིང་། དེའི་ཆེད་
དུ་ཚོགས་གསོག་པའི་ཤེས་པ་བཞི་པའི་དོན་ནོ། སྒོམ་ཚུལ་བཞི་པོ་ནང་ཕན་ཚུན་
འགལ་བར་དོགས་ཀྱང་། ཚོགས་ལམ་དུ་གྱུར་པའི་ཕུང་པོ་མི་རྟག་པ་རྟོགས་
པའི་དྲན་པ་ཉེར་བཞག་ལྟ་བུ་སྔ་མ་གཉིས་ཀ་ཡིན་པའི་ཕྱིར། དང་པོ་དེར་ཐལ།
ཉན་ཐོས་ལ་ཡོད་པ་དང་རྗེས་སུ་མཐུན་པའི་རྣམ་མཁྱེན་གྱི་རྣམ་པ་སྒོམ་པའི་བློ་
218



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
ཡིན་པའི་ཕྱིར་ཏེ། རྟོགས་སྣང་ལས། བྱང་ཆུབ་སེམས་དཔའ་ས་བདུན་
པ་མན་ཆད་དུ། ཐུན་མོང་གི་སུམ་ཅུ་བདུན་དང་སུམ་ཅུ་བཞི་ནི་མོས་པ་ཡིད་
བྱེད་ཀྱིས་ཚུལ་གྱིས་སྒོམ་པ་ཡིན་ཏེ། ཞེས་གསུངས་པའི་ཕྱིར། ཕྱི་མ་དེར་
ཐལ། དྲན་པ་ཉེར་བཞག་མཚན་ཉིད་པ་ཡིན་པའི་ཕྱིར། ཕྱི་མ་གཉིས་ལ་དེ་
བཞིན་དཔྱོད། མོས་པ་ཡིད་བྱེད་ཀྱི་སྒོམ་ནི་རྗེས་སུ་མཐུན་པར་སྒོམ་པ་ལ་འདོད།
རྗེས་སུ་མཐུན་པའི་དོན་དམིགས་རྣམ་རིགས་མཐུན་ལ་བྱེད་ན། བྱང་སེམས་
ལས་དང་པོ་པས་ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་མོས་པ་ཡིད་བྱེད་
ཀྱིས་སྒོམ་པར་དོགས། ཡོན་ཏན་རྗེས་མཐུན་ཐོབ་པ་ལ་འདོད་ན་བདག་མེད་
སྒོམ་པའི་ཚོགས་སྦྱོར་གྱིས་གཞི་ཤེས་ཀྱི་ཡོན་ཏན་རྗེས་མཐུན་ཐོབ་མ་ཐོབ་དཔྱོད།
གསེར་ཕྲེང༌ལས། རྗེས་སུ་མཐུན་པའི་དོན་ནི་ཡིན་པ་ལ་བྱེད་ཀྱི་བཏགས་
པ་བ་ལ་འདོད་པ་མི་འཐད་དེ། ཞེས་གསུངས་པ་དག་གུང་བསྒྲིགས་ཏེ་དཔྱད།
དམིགས་རྣམ་རིགས་མཐུན་གྱི་ངོ་བོར་བསྐྱེད་ནས་སྒོམ་པ་དང་ངོ་བོར་བསྐྱེད་
ནས་སྒོམ་པའི་ཁྱད་ཕྱེས་པའི་ཕྱོགས་ལེགས། རྣམ་མཁྱེན་བདེན་མེད་སྒོམ་
པའི་ཡེ་ཤེས་ཀྱིས་རྣམ་མཁྱེན་སྒོམ་མམ་མི་སྒོམ། སྒོམ་ན་སྒོམ་ཚུལ་བཞི་པོ་
གང་གིས་སྒོ་ནས་སྒོམ་དཔྱོད། མི་སྒོམ་ན་སྡུག་བདེན་སྤང་བྱར་སྒོམ་པས་སྡུག་
བདེན་མི་སྒོམ་པར་ཁས་ལེན་དགོས་པར་འགྱུར་བས་བདེན་བཞི་སྒོམ་བློ་མེད་
པར་ཐལ་བས་དཔྱོད། སེམས་བསྐྱེད་འཛིན་སྟངས་ཀྱི་ཡུལ་དུ་བྱས་ནས་རྟོགས་
པའི་ཚོགས་ལམ་གྱིས་དེ་སྒོམ་མམ་མི་སྒོམ། དང་པོ་ལྟར་ན། སེམས་བསྐྱེད་
འཛིན་སྟངས་ཀྱི་ཡུལ་དུ་བྱས་ནས་སྒོམ་པར་འདོད་པ་སྔར་དྲངས་པའི་རྟོགས་
_219



གཟུར་གནས་ཀུནྡ་བཞད་པའི་འཛུམ་ཟེར།
སྣང་གི་ལུང་དང་འགལ། ཕྱི་མ་ལྟར་ན། ཁྱོད་སྒོམ་མ་ཡིན་པར་ཐལ། ཁྱོད་
ཀྱི་བསྒོམ་བྱ་མེད་པའི་ཕྱིར་ཏེ། སེམས་བསྐྱེད་དེ་མ་ཡིན་པ་གང་ཞིག དེ་
ལས་གཞན་མེད་པའི་ཕྱིར། འདོད་མི་ནུས་ཏེ། སོ་སོའི་སྐྱེ་བོའི་ལམ་ཡིན་
པའི་ཕྱིར། ཞེས་དོགས། །
ང༽ ཉེར་ལེན་གྱི་ཕུང་པོ་མི་རྟག་པ་སོགས་རྣམ་རྫོགས་སྦྱོར་བས་སྒོམ་
མམ་མི་སྒོམ། ཞེས་སོགས་ལས་འཕྲོས། ལོ་ཙཱ་བས་མཁྱེན་གསུམ་གྱི་རྣམ་
པ་བརྒྱ་བདུན་ཅུ་རྩ་གསུམ་ལས་དོན་དམ་རྣམ་ཅན་བདུན་ཅུ་རྩ་གཅིག་རྣམ་ཐར་
སྒོ་གསུམ་དུ་བསྡུས་པར་ཕར་ཕྱིན་ལམ་བསྒྲིགས་ལས་གསུངས་ལ། དེ་ལྟར་
ན་ཀུན་རྫོབ་རྣམ་ཅན་བརྒྱ་རྩ་གཉིས་པོ་རྣམ་ཐར་སྒོ་གསུམ་དུ་བསྡུས་ཚུལ་ལ་
དཔྱད། དོན་དམ་རྣམ་ཅན་ནམ་ཆོས་ཉིད་ཀྱི་རྣམ་ཅན་ཞེས་པ་བདེན་སྟོང་ཁོ་
ན་ལ་མི་བྱེད་པར་བདག་མེད་ཕྲ་རགས་ཅི་རིགས་ཀྱི་རྣམ་ཅན་ཡིན་པས་རྣམ་
ཐར་སྒོ་གསུམ་དུ་བསྡུས་པ་ཡིན་མིན་ཐེག་མཆོག་སྒོ་འབྱེད་སོགས་སུ་ལོ་ཙཱ་བ་
ལ་བརྟག་པ་བྱས་ནས་གསུངས། འོ་ན། རྣམ་ཐར་སྒོ་གསུམ་དུ་བསྡུས་ཚུལ་
བཤད་པ་ཐུན་མོང་དང་ཐུན་མོང་མ་ཡིན་པ་གང་གི་ལུགས་ཡིན། དང་པོ་མི་
འཐད་པ་ནི་ལམ་གྱི་རྣམ་པ་མཚན་མེད་དུ་སྦྱར་བའི་ཕྱིར། ཕྱི་མ་མི་འཐད་པ་
སླ༑ ལོ་ཙཱ་བའི་ལུགས་ལ། མཁྱེན་གསུམ་བསྡུས་སྒོམ་དང་རྣམ་རྫོགས་སྦྱོར་
བ་དོན་གཅིག་གམ་མི་གཅིག དང་པོ་ལྟར་ན་མི་རིགས་ཏེ། ཕུང་པོ་མི་རྟག་
པ་རྟོགས་པའི་རྣམ་རྫོགས་སྦྱོར་བ་ཉི་སྣང་ལས་གསུངས་པ་ལྟར་ཁས་ལེན་པའི་
ཕྱིར། ཕྱི་མ་མི་འཐད་དེ། ཉེར་ལེན་གྱི་ཕུང་པོ་མི་རྟག་པ་རྣམ་རྫོགས་སྦྱོར་
220



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
བས་སྒོམ་པའི་གནོད་བྱེད་སྤྱི་དོན་དུ་གསུངས་པ་ལ་འབྲེལ་ཆགས་ཚུལ་དཀའ།
ཕྱི་མ་འདི་ལ་ཡིག་ཆའི་རྗེས་འབྲངས་འགའ་ཞིག་གིས་རང་ལུགས་ལ་རྣམ་རྫོགས་
སྦྱོར་བར་བསྡུས་སྒོམ་གྱིས་ཁྱབ་པའི་རྒྱུ་མཚན་གྱིས་གནོད་བྱེད་དེ་ལྟར་བརྗོད་
ཟེར། འོ་ན། མཐོང་ལམ་སྡུག་བསྔལ་ཆོས་བཟོད་མཁྱེན་གསུམ་བསྡུས་སྒོམ་
དུ་འདོད་པ་མི་འཐད་དེ། སྐབས་ལྔ་པའི་མཐའ་དཔྱོད་ལས། ཐེག་ཆེན་
མཐོང་ལམ་སྡུག་བསྔལ་ཆོས་བཟོད་དེ། མཚན་ཉིད་དེ་མ་ཡིན་པའི་ཕྱིར། དེས་
མཁྱེན་གསུམ་མི་སྒོམ་པའི་ཕྱིར། དེས་དེ་ཡུལ་དུ་མི་བྱེད་པའི་ཕྱིར། ཞེས་
གསུངས་པའི་ཕྱིར། འོན་ཀྱང་རྣམ་རྫོགས་སྦྱོར་བ་ལ་མཁྱེན་གསུམ་བསྡུས་
སྒོམ་གྱིས་ཁྱབ་པར་འདོད་པའི་གསུང་རྒྱུན་ནི། རིགས་ཅན་གསུམ་གྱི་དོན་
དུ་ཐེག་ཆེན་གྱི་ལམ་འབྲས་ཡོངས་སུ་རྫོགས་པའི་ཕྱིར་དུ་མཁྱེན་གསུམ་གྱི་རྣམ་
པ་བརྒྱ་བདུན་ཅུ་རྩ་གསུམ་གོ་རིམ་མ་འཕྱུག་པར་དཀྱུས་ཐོག་གཅིག་ལ་མཁྱེན་
གསུམ་གྱི་རྣམ་པ་དེ་དང་དེའི་རྟོགས་རིགས་ཀྱི་ངོ་བོར་བསྐྱེད་ནས་སྒོམ་ལ། དེ་
ལྟར་སྒོམ་པའི་ཡེ་ཤེས་ཀྱིས་ཟིན་པའི་རྣམ་རྫོགས་སྦྱོར་བ་གང་ཡིན་མཁྱེན་གསུམ་
བསྡུས་སྒོམ་དུ་འདོད་དེ། དཔེར་ན། མངོན་རྟོགས་རྒྱན་ལས། ཇི་ལྟར་
སྐྱེས་བུས་ཟོ་ཆུན་བརྒྱུད། །རྡོག་ཐབས་གཅིག་གིས་བསྐྱོད་པ་ན། །ཐམས་
ཅད་ཅིག་ཅར་འགུལ་བ་ལྟར། །ཞེས་གསུངས་པ་དང་དཔེ་དོན་མཐུན་པའི་ཕྱིར་
ཟེར། འགའ་ཞིག མཁྱེན་གསུམ་བསྡུས་སྒོམ་དང་འདིར་བསྟན་མཁྱེན་གསུམ་
བསྡུས་སྒོམ་ལ་ཁྱད་ཕྱེས་ཏེ་སྔ་མ་དང་རྣམ་རྫོགས་སྦྱོར་བ་ལ་མུ་བཞི་སྟེ། ལམ་
མ་ཞུགས་ལ་མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་སྨོན་ལམ་གྱི་ཡུལ་
221



གཟུར་གནས་ཀུནྡ་བཞད་པའི་འཛུམ་ཟེར།
དུ་བསྡུས་ནས་སྒོམ་པ་དང་མཚན་ཉིད་རྗེས་དཔྱོད་ཀྱིས་སྒོམ་པ་དང་པོ་དང་ལྷག་
མ་རྣམས་སླ་ཟེར། རང་ལུགས། མཁྱེན་གསུམ་བསྡུས་སྒོམ་གྱི་དོན་ནི། མཁྱེན་
གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་རྣལ་འབྱོར་བས་སྦྱོར་བས་ཉམས་སུ་
བླང་བྱར་མ་ཚང་བ་མེད་པར་བསྡུས་པ་ལ་ཟེར་གྱི། སྒོམ་བྱེད་ལམ་ཟུར་བ་
ཞིག་གི་ཡུལ་དུ་གཞན་ཞིག་སྒོམ་པ་ལ་མི་འཇོག་གོ། ཕུང་པོ་མི་རྟག་པ་རྟོགས་
པའི་རྣམ་རྫོགས་སྦྱོར་བས་མཁྱེན་པ་གསུམ་གའི་རྣམ་པ་སྒོམ་སྟེ། ཕུང་པོ་མི་
རྟག་པ་མཁྱེན་པ་གསུམ་གའི་ཐུན་མོང་བའི་དོན་རྣམ་ཡིན་པའི་ཕྱིར། ལོ་ཙཱ་
བ་དང་གསེར་ཕྲེང་གཉིས་མཁྱེན་གསུམ་བསྡུས་སྒོམ་དང་དེའི་ས་མཚམས་འཇོག་
ཚུལ་ལ་ཁྱད་པར་མེད་དེ། གསེར་ཕྲེང་“་ལས། མཁྱེན་གསུམ་གྱི་འོག་ཏུ་
མཁྱེན་གསུམ་གྱི་རྣམ་པ་ཀུན་མངོན་པར་ཏེ་མངོན་པར་རྫོགས་པར་ཏེ་ཡང་དག་
པར་རྟོགས་པའི་རྣམ་ཀུན་གསུངས་སོ། རྒྱུ་མཚན་ནི། སྐྱེ་མེད་གསུམ་ཐོས་
བསམ་གྱིས་ཤེས་པའི་མཁྱེན་གསུམ་སྒོམ་པར་བྱེད་དགོས་པས་སོ། ཞེས་
གསུངས་པའི་ཕྱིར། དེ་བཞིན་དུ་ས་མཚམས་འཇོག་ཚུལ་ལ་དཔྱོད། རྣམ་
བཤད་”ལས། དེས་ན་བསྡུས་ནས་སྒོམ་པའི་དོན་ནི། མཚམས་སྦྱར་དུ་
འབྱུང་བར་ལྟར། མཁྱེན་གསུམ་གྱི་རྣམ་པ་ཐམས་ཅད་ཞི་ལྷག་ཟུང་འབྲེལ་
གྱི་སྦྱོར་བའི་རྣལ་འབྱོར་བའི་ཉམས་ལེན་བསྡུ་བའི་དོན་ནོ། ཞེས་གསུངས་
པའི་དོན་ནི་མཁྱེན་གསུམ་གྱི་རྣམ་པ་ལ་དབང་ཐོབ་པའི་མཁྱེན་གསུམ་བསྡུས་
སྒོམ་གྱི་དོན་ལས་བསྡུས་སྒོམ་གྱི་དོན་མ་ཡིན་ནོ། གཞན་དག མཁྱེན་གསུམ་
གྱི་རྣམ་པ་ཐམས་ཅད་ལ་སྒོམ་བྱུང་གི་མྱོང་བ་ཐོན་པའི་ཞི་ལྷག་ཟུང་འབྲེལ་གྱི་
222



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
སྦྱོར་བ་རྩེ་མོ་དང་། དེ་ཐོབ་བྱེད་དུ་གྱུར་པའི་སྦྱོར་བ་ལ་དེ་འདྲའི་ཞི་ལྷག་ཟུང་
འབྲེལ་གྱི་སྦྱོར་བ་ཟེར་བས་རྣམ་བཤད་ཀྱི་གསུང་སྒྲ་ཇི་བཞིན་པར་ཁས་ལེན་རུང་
ཟེར། ཁོ་ན་རེ། ཕར་ཕྱིན་མཐའ་དཔྱོད་ལས། དེ་ལ་ཁ་ཅིག མཁྱེན་
གསུམ་གྱི་རྣམ་པ་ཐམས་ཅད་ཞི་ལྷག་ཟུང་འབྲེལ་གྱི་སྦྱོར་བས་རྣལ་འབྱོར་བའི་
ཉམས་ལེན་དུ་བསྡུས་པ་དེ། མཁྱེན་གསུམ་བསྡུས་སྒོམ་གྱི་དོན་ཡིན་པར་ཐལ།
དམ་བཅའ་དེའི་ཕྱིར་ཟེར་ན། མ་ཁྱབ། འདོད་ན། བྱང་སེམས་ཡིན་ན་ཞི་
ལྷག་ཟུང་འབྲེལ་གྱི་རྣལ་འབྱོར་ཐོབ་པས་ཁྱབ་པར་ཐལ། འདོད་པའི་ཕྱིར།
ཞེས་སོགས་གསུངས་པས་གོང་གི་ལུང་དོན་བཀྲལ་ཚུལ་དེ་མི་འཐད་དོ། ཞེ་
ན་འཐད་མིན་དཔྱོད། མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་
རྣམ་རྫོགས་སྦྱོར་བས་འཛིན་སྟངས་ཀྱི་ཡུལ་དུ་བསྡུས་ནས་ཉམས་སུ་ལེན་
པར་སྤྱི་དོན་ལས་གསུངས་པས། དེ་ལྟར་ན་མཁྱེན་གསུམ་གྱི་དོན་རྣམ་
དང་ཤེས་རྣམ་གང་ལ་བྱ་དཔྱོད།
ཅ༽ སྤྱི་དོན་ལས། སློབ་དཔོན་གྱིས་རང་རྒྱལ་འཕགས་པའི་མངོན་
རྟོགས་བསྡུས་པར་བཤད་པ་ལ་དགག་པ་བྱེད་པ་ཡང་མི་རིགས་པར་འགྱུར་རོ།
ཞེས་སོགས་ལས་འཕྲོས། ལོ་ཙཱ་བའི་གསུང་སྔ་ཕྱི་ངོས་བཟུང་ནས་ནང་འགལ་
སོང་ཚུལ་དང་ནང་འགལ་གྱི་གནོད་བྱེད་བརྗོད་ཚུལ་གསེར་ཕྲེང་དང་རྣམ་བཤད་
མཚུངས་མིན་དཔྱོད། །
ཆ༽ སྤྱི་དོན་ལས། སེམས་དཔའི་རྒྱུད་ཀྱི་སྒོམ་བྱེད་གཉེན་པོའི་མཚན་
ཉིད་ཅེས་སོགས་ལས་འཕྲོས། མཁྱེན་གསུམ་གང་རུང་གིས་དམིགས་པའི་
223



གཟུར་གནས་ཀུནྡ་བཞད་པའི་འཛུམ་ཟེར། །
ཆོས་ལ་ལོག་ཕྱོགས་སུ་སྒྲོ་འདོགས་པའི་གཉེན་པོར་འཛིན་སྟངས་དམིགས་རྣམ་
མི་མཐུན་པའི་སྒོ་ནས་བྱེད་དགོས་ཏེ། རྣམ་བཤད་””ལས། མཁྱེན་གསུམ་
གྱི་རྣམ་པ་ལ་ཕྱིན་ཅི་ལོག་ཏུ་ཞུགས་པའི་སྒྲོ་འདོགས་ཇི་སྙེད་ཡོད་པ་དེ་སྙེད་ཀྱི་
གཉེན་པོར་དེའི་དམིགས་རྣམ་ལོག་ཕྱོགས་འཛིན་པའི་རྣམ་པ་མཐའ་དག་ཞི་ལྷག་
ཟུང་འབྲེལ་གྱི་སྒོ་ནས་སྒོམ་པར་བྱ་བ་ཡིན་ནོ། ཞེས་གསུངས། དེས་ན་བུམ་
པ་རྟོགས་པའི་ཐེག་ཆེན་ཚོགས་ལམ་དང་ཐེག་ཆེན་སེམས་བསྐྱེད་ལྟ་བུ་སྤྱིར་
སེམས་དཔའི་རྒྱུད་ཀྱི་སྒོམ་བྱེད་གཉེན་པོ་ཡིན་ཀྱང་འདིར་བསྟན་སྒོམ་བྱེད་གཉེན་
པོ་མ་ཡིན་པ་ནི་སྒྲོ་འདོགས་བརྒྱ་བདུན་ཅུ་རྩ་གསུམ་གང་རུང་དང་དམིགས་རྣམ་
འགལ་བ་མ་ཡིན་པའི་རྒྱུ་མཚན་གྱིས་ཡིན་པས་ཞིབ་ཆ་ལེགས་སམ་དཔྱོད།
གཉེན་པོ་བཞི་པོ་གང་རུང་གིས་བསྡུས་པའི་བློ། གཉེན་པོའི་དོན། རྣམ་མཁྱེན་
ཆོས་ཅན། གཉེན་པོ་ཡིན་པར་ཐལ། གཉེན་པོའི་དོན་ཚང་བའི་ཕྱིར་ཏེ། ཐག་
བསྲིངས་པའི་གཉེན་པོ་ཡིན་པའི་ཕྱིར་ཞེ་ན་མ་གྲུབ་སྟེ། སྤང་བྱའི་གཉེན་པོ་
བྱེད་པའི་ལྡོག་པ་ནས་རང་ཉིད་གོང་འཕེལ་དུ་འགྲོ་བའི་ཤེས་པ་ཞིག་ལ་འཇོག་
དགོས་ཏེ། གསེར་ཕྲེང་ལས། གལ་ཏེ་སངས་རྒྱས་ཀྱི་སར་སྤང་བྱའི་གཉེན་
པོ་བྱེད་པའི་རིག་པ་དང་། མྱང་འདས་སུ་འགྲོ་བའི་ངེས་འབྱིན་དང་། སྒྲུབ་
པ་རྣམས་མེད་པའི་ཕྱིར་ལམ་བདེན་ཇི་ལྟར་ཡོད་ཅེ་ན། སངས་རྒྱས་སར་སྤང་
བྱ་དངོས་སུ་སྤོང་བ་དང་། དེ་ལས་གོང་དུ་འགྲོར་མེད་ཀྱང་སྤང་བྱ་འཇོམས་
པའི་མཐུ་ཐོགས་པ་མེད་པ་མངའ་ཞིང་། གདུལ་བྱ་ཐར་པར་འབྱིན་པའི་མཐུ་
ཕུན་ཚོགས་ཀྱི་མཁྱེན་པ་དང་སེམས་ཕྱིན་ཅི་མ་ལོག་པར་སྒྲུབ་པར་ཡོད་ལ། ཞེས་
224



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
སངས་རྒྱས་ཀྱི་སར་སྤང་བྱའི་གཉེན་པོ་མེད་པའི་རྒྱུ་མཚན་དུ་སངས་རྒྱས་ཀྱི་
སར་སྤང་བྱ་སྤོང་བ་དང་དེ་ལས་གོང་དུ་འགྲོར་མེད་པ་བཀོད་པས་ཤེས་སྙམ་
སྟེ་དཔྱད། རང་གི་མཇུག་ཐོགས་སུ་ངོས་སྐལ་གྱི་སྒྲིབ་པ་སྤངས་པའི་རྣམ་གྲོལ་
ལམ་འཐོབ་པའི་ཡེ་ཤེས་ཤིག་ལ་དངོས་གཉེན་ཟེར། ཁོ་ན་རེ། མཐོང་ལམ་
བར་ཆད་མེད་ལམ་སྐད་ཅིག་དང་པོ་ཆོས་ཅན། རང་གིས་དངོས་སུ་དྲངས་
པའི་རྣམ་གྲོལ་ལམ་ཡོད་པར་ཐལ། ཁྱོད་བར་ཆད་མེད་ལམ་ཡིན་པའི་ཕྱིར།
འདོད་མི་ནུས་ཏེ། ཁྱོད་ཀྱིས་དྲངས་པའི་རྣམ་གྲོལ་ལམ་དང་ཁྱོད་གཉིས་ཀྱི་
བར་དུ་ཆོས་གཞན་གྱིས་ཆོད་པའི་ཕྱིར་ཏེ། མཐོང་ལམ་བར་ཆད་མེད་ལམ་
སྐད་ཅིག་གཉིས་པས་ཆོད་པའི་ཕྱིར། རྩ་བར་མ་ཁྱབ་ཅེ་ན། དེར་ཐལ། ས་
བདུན་པའི་བར་ཆད་མེད་ལམ་ཡིན་ན། རང་གིས་དངོས་སུ་དྲངས་པའི་རྣམ་
གྲོལ་ལམ་ཡོད་པའི་ཁྱབ་པ་གང་ཞིག མཚུངས་པའི་ཕྱིར། དང་པོ་དེར་ཐལ།
དབུ་མའི་མཐའ་དཔྱོད་“”ལས། ས་བདུན་པའི་བར་ཆད་མེད་ལམ་ཡིན་ན།
རང་གིས་དངོས་སུ་དྲངས་པའི་རྣམ་གྲོལ་ལམ་ཡོད་དགོས་པའི་ཕྱིར། ཞེས་
གསུངས་པའི་ཕྱིར། ཞེ་ན་ལན་ཇི་ལྟར་གདབ་དཔྱོད། བྱང་སེམས་ལས་དང་
པོ་པ་ལ་ལམ་ཤེས་དང་རྣམ་མཁྱེན་རེ་རེའི་རྣམ་པ་འཛིན་སྟངས་ཀྱི་ཡུལ་དུ་ཤར་
ནས་སྒོམ་པའི་གཉེན་པོ་འདོད་པ་ནི་མཁྱེན་གསུམ་གྱི་དམིགས་པའི་ལོག་ཕྱོགས་
ཀྱི་གཉེན་པོའི་མཚན་ཉིད་འཇོག་ཚུལ་གྱིས་ཤེས་པས། སྟོབས་སོགས་སོ་དགུ་
ས་བདུན་པ་མན་ཆད་དུ་སྨོན་ལམ་ཙམ་གྱི་ཡུལ་དུ་སྒོམ་པར་གསུངས་པ་འགལ་
ཏེ༑ རྟོགས་སྣང་ལས། ས་བདུན་པ་མན་ཆད་དུ་སྟོབས་སོགས་སོ་དགུ་ནི་
225



གཟུར་གནས་ཀུནྡ་བཞད་པའི་འཛུམ་ཟེར། །
རྗེས་མཐུན་པ་ཙམ་མི་སྐྱེ་བས་མཚན་ཉིད་རྗེས་སུ་དཔྱོད་པ་དང་སྨོན་ལམ་གྱི་
ཚུལ་གྱིས་སྒོམ་པར་བྱེད་ལ། ཞེས་གསུངས་པ་དང་མི་འགལ་ཚུལ་ལ་དཔྱོད།
ཇ༽ རྣམ་པ་མཚོན་བྱར་བྱས་ནས་དེའི་མཚན་ཉིད་འབད་ནས་འཇོག་
པ་ན་ཞེས་སོགས་ལས་འཕྲོས། གཞིའམ་ཤེས་པའི་བྱེ་བྲག་གང་ཞིག རྣམ་
རྫོགས་སྦྱོར་བའི་སྒོམ་བྱར་གྱུར་པ། སྒོམ་བྱ་རྣམ་པའི་མཚན་ཉིད་དུ་འཇོག་
པའི་ཆོས་གསུམ་ཚང་བའི་ཕྱིར། ཞེ་ན་སྤྱི་མཐའི་དགོངས་དོན་ལྟར་དེའི་མཚན་
ཉིད་དུ་མི་འཐད་ཚུལ་ཇི་ལྟར་དང་། གསེར་ཕྲེང་ལས། དང་པོ་ནི། ཡུལ་
ལམ་མཁྱེན་པའི་ཁྱད་པར་གང་སྦྱོར་བའི་བསྒོམ་བྱར་གྱུར་པའོ། དབྱེ་ན་བརྒྱ་
དོན་གསུམ་མོ། ཞེས་གསུངས་པ་དང་འགལ་ཞེ་ན་དཔྱོད། བྱེ་བྲག་དང་ཁྱད་
པར་གྱི་ཆོས་རྣམ་པའི་མཚན་ཉིད་དུ་འཇོག་ཚུལ་ནི་གཞིའམ་ཤེས་པའི་བྱེ་བྲག་
དང་གཞིའམ་ཤེས་པའི་ཁྱད་པར་གྱི་ཆོས་རྣམས་རེ་རེ་ནས་རྣམ་པའི་མཚན་ཉིད་
དུ་འཇོག་པའི་དོན་དུ་འགྲེལ་ན་ལེགས་གསུངས། ཕུང་པོ་མི་རྟག་པའི་རྣམ་པ་
ཤར་ནས་ཕུང་པོ་རྟག་འཛིན་གྱི་སྒྲོ་འདོགས་ལ་གནོད་བྱེད་ཀྱི་ཡེ་ཤེས་ཡིན་ན་
ཕུང་པོ་རྟག་འཛིན་གྱི་གཉེན་པོ་ཡིན་དགོས་པར་ཐལ། རྟགས་སྦྱོར་དེའི་ཁྱབ་
པ་གྲུབ་པའི་ཕྱིར། ཕུང་པོ་མི་རྟག་པ་རྟོགས་པའི་རྣམ་མཁྱེན་ལྟ་བུ་ཕུང་པོ་རྟག་
འཛིན་གྱི་གཉེན་པོ་ཡིན་པར་ཐལ། དེ་ལ་གནོད་བྱེད་ཡིན་པའི་ཕྱིར་ཏེ། དེའི་
མི་མཐུན་ཕྱོགས་སྟོབས་ལྡན་ཡིན་པའི་ཕྱིར་ཞེས་དོགས།
ཉ༽ སྤྱི་དོན་ལས། ཕུང་པོ་མི་རྟག་པ་རྟོགས་པའི་ཡེ་ཤེས་བསྒོམ་བྱར་
འདོད་པར་དེས་ཕུང་པོ་མི་རྟག་པ་བསྒོམ་བྱར་ཁས་ལེན་དགོས་ཞེས་སོགས་ལས་
226



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
འཕྲོས། གསེར་ཕྲེང༌ལས། མདོར་བསྟན་དུ་ཤེས་པའི་རྣམ་པ་དང་རྒྱས་
བཤད་དུ་དོན་གྱི་རྣམ་པ་གཙོ་བོར་བསྟན་ཏེ། ཞེས་མདོར་རྒྱས་ཀྱི་བསྟན་ཚུལ་
ལ་གཙོ་ཕལ་བྱས་པ་ལྟར་རྣམ་བཤད་འདིར་ཡང་དེ་ལྟར་བསྟན་ནམ་དཔྱོད། ཐེག་
ཆེན་མཐོང་ལམ་སྡུག་བསྔལ་ཆོས་བཟོད་ཀྱིས་སྟོང་ཉིད་རྟོགས་པའི་ཡེ་ཤེས་སྒོམ་
ན་དེའི་རྣམ་པ་ཤར་དགོས་ཏེ། སྡོམ་ཚིག་”ལས། སྦྱོར་བའི་རྣམ་པ་གང་དང་
གང་སྒོམ་ཡང་། །དེ་དང་དེ་ཡི་རྣམ་པ་ཤར་བར་འདོད། །ཅེས་དང་། གསེར་
ཕྲེང་”ལས། འོན་ཀྱང་གཞུང་ནས་སྦྱོར་བས་རྣམ་པ་སྒོམ་པར་གསུངས་པའི་
དགོངས་པ་ནི་གཙོ་བོར་ཤེས་པའི་རྣམ་པ་ཉིད་སྒོམ་པར་སྣང་སྟེ། ཞེས་གསུངས་
པའི་ཕྱིར་ཞེས་རྩོད། བློ་དེས་ཆོས་དེ་སྒོམ་ན་བསྒོམ་བྱའི་ཡུལ་དུ་བྱེད་དགོས་
མི་དགོས་དང་སྡུག་བསྔལ་ཆོས་བཟོད་ཀྱིས་སྟོང་ཉིད་རྟོགས་པའི་ཡེ་ཤེས་བསྒོམ་
བྱའི་ཡུལ་དུ་བྱེད་མི་བྱེད་དཔྱོད། གཟུང་འཛིན་གང་རུང་གིས་བསྡུས་པའི་ཆོས།
རྣམ་པའི་དོན། གཟུང་བ་ཡུལ་གྱིས་བསྡུས་པའི་ཆོས། དོན་རྣམ་གྱི་ངོ་བོ། འཛིན་
པ་ཡུལ་ཅན་གྱིས་བསྡུས་པའི་ཆོས། ཤེས་རྣམ་གྱི་དོན། དོན་ཤེས་ཀྱི་རྣམ་པ་
ལ་མུ་གསུམ་མུ་བཞིའི་ཚུལ་ལ་དཔྱོད། །
ཏ༽ མདོ་བསྟན་བཅོས་དེ་རྣམས་ཀྱིས་གཞི་ཤེས་ཀྱི་རྣམ་པ་ཉེར་བདུན་
བསྟན་ཏེ། ཞེས་སོགས་ལས་འཕྲོས། སྡུག་བསྔལ་གྱི་རྒྱུ་སྲེད་པ་དོན་དམ་པར་
གནས་མེད་པ་ལྟ་བུ་སྡུག་བདེན་ལ་བརྟེན་པའི་གཞི་ཤེས་ཀྱི་དོན་རྣམ་ཡིན་ཏེ། རྣམ་
བཤད་༢༡ ལས། སྡུག་བསྔལ་གྱི་རྒྱུ་སྲེད་པ་དོན་དམ་པར་གནས་མེད་པ་དང་།
ཀུན་འབྱུང་དོན་དམ་པར་ནམ་མཁའ་དང་འདྲ་བ་དང་། ཞེས་སོགས་གསུངས་
227



གཟུར་གནས་ཀུནྡ་བཞད་པའི་འཛུམ་ཟེར། །
པའི་ཕྱིར་ཟེར། འོ་ན་སྡུག་བསྔལ་གྱི་རྒྱུ་སྲེད་པ་དོན་དམ་པར་གནས་མེད་པ་
རྟོགས་པའི་སྦྱོར་བ་གཞི་ཤེས་ཀྱི་སྦྱོར་བ་ཡིན་མིན་དང་། དེ་རྟོགས་པའི་འཕགས་
པའི་མཁྱེན་པ་གཞི་ཤེས་ཡིན་མིན་མཚན་ཉིད་དང་སྦྱར་ཏེ་སྔ་ཕྱིར་རྩོད།
འགོག་བདེན་ལ་བརྟེན་པའི་གཞི་ཤེས་ཀྱི་དོན་རྣམ་འཇོག་ཚུལ་ལ་དཔྱད་
དགོས་ཏེ། འགོག་བདེན་གྱི་སྟེང་གི་རྣམ་པ་བཞི་ལ་འཇོག་ན། ཐར་པ་ཡེ་མེད་
དུ་འཛིན་པ་སོགས་བཞི་སྒྲོ་འདོགས་ལ་འཇོག་རིགས་སམ། རྒྱན་གྱི་ཆེད་དུ་
བྱ་བའི་གདུལ་བྱའི་རྒྱུད་ལ་ཐར་བ་ཡེ་མེད་དུ་འཛིན་པའི་སྒྲོ་འདོགས་ཡོད་མེད།
དེའི་དམིགས་རྣམ་ལོག་པའི་གཉེན་པོར་ཡང་ཡང་འདྲེས་པར་བྱས་ནས་སྒོམ་
མམ། སྒོམ་ན་བུམ་པ་མེད་པར་འཛིན་པའི་གཉེན་པོར་བུམ་པ་ཡོད་པར་འཛིན་
པའི་བློ་ལའང་ཡང་ཡང་འདྲེས་དགོས་མི་དགོས་དཔྱོད། ཟག་བཅས་ཀྱི་ལས་
དང་སྲིད་པ་རྒྱུའམ་སྐྱེད་བྱེད་དུ་རྟོགས་པའི་འཕགས་པའི་ཡེ་ཤེས་གཞི་ཤེས་ཡིན་
མིན། དང་པོ་ལྟར་ན། དེ་ཐེག་དམན་གྱི་རྟོགས་རིགས་སུ་གནས་ཚུལ་ལ་དཔྱོད།
ཀུན་འབྱུང་ལ་བརྟེན་པའི་གཞི་ཤེས་ཀྱི་དོན་རྣམ་དང་པོར་གང་འཇོག་དང་། དེ་
རྟོགས་པའི་སྦྱོར་བ་གཞི་ཤེས་ཀྱི་སྦྱོར་བ་ཡིན་མིན་རྩོད། ལྷག་མ་གསུམ་ལའང་
དེ་བཞིན་རྩོད།
ཐ༽ ལམ་བདེན་གྱི་གཞི་ཤེས་ཀྱི་རྣམ་པ་བཅོ་ལྔ་ཡོད་དེ། ཞེས་སོགས་
ལས་འཕྲོས། ཉོན་སྒྲིབ་ཀྱི་གཉེན་པོའི་རིགས་སུ་གནས་པའི་མཐོང་ལམ་ཟག་
མེད་བཞི་ལ་བྱེད་པ་པོ་དང་ཤེས་པ་པོ་སོགས་སྦྱོར་ཚུལ་དང་། ལམ་བདེན་ལ་
བརྟེན་པའི་གཞི་ཤེས་ཀྱི་རྣམ་པ་ཟག་མེད་དྲུག་པོ་ལམ་བདེན་ལ་བརྟེན་ཚུལ།
228



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
དམིགས་པ་དང་། ངོ་བོ། དེ་ལས་གཞན་གང་གིས་འཇོག དང་པོ་མི་འཐད་
དེ༑ ཀུན་ཉོན་དང་རྣམ་བྱང་སོགས་ལམ་བདེན་ལ་བརྟེན་ཚུལ་མེད་པའི་ཕྱིར།
ངོ་བོའི་འཇོག་པ་མི་འཐད་དེ། བདེན་པ་དང་པོ་གསུམ་ལ་བརྟེན་པའི་གཞི་ཤེས་
ཀྱི་རྣམ་པ་དག་ཀྱང་ལམ་བདེན་ལ་བརྟེན་པའི་གཞི་ཤེས་སུ་ཐལ་བར་དོགས། དེ་
ལས་གཞན་གང་གིས་འབྱེད་དཔྱོད། སྒོམ་ལམ་ཟག་བཅས་དང་མཐོང་ལམ་
ཟག་མེད་ཅེས་པའི་ཟག་བཅས་ཟག་མེད་རྟོག་པའི་ཟག་པ་ལ་འཇོག་གསུངས།
ལམ་བདེན་གྱི་གཞི་ཤེས་ཀྱི་རྣམ་པ་བཅོ་ལྔ་ཉན་རང་ཁོ་ནའི་རྒྱུད་ཀྱིས་བསྡུས་
ཤིང་། དེ་དག་ལ་མཐོང་སྒོམ་གཉིས་ཀ་འཇོག་པར་གསེར་ཕྲེང་དུ་“་གསུངས་
ཀྱང་། རྣམ་བཤད་ནས་དང་པོ་བཞི་མཐོང་ལམ་དང་བར་བ་བཞི་སྒོམ་ལམ་
དུ་འདོད་པ་མི་འཐད་ཚུལ་ཕར་ཕྱིན་སྤྱི་མཆན་་ལས་གསུངས་ནའང་། རྣམ་
བཤད་ལས་གསུངས་པ་ནི་རིགས་ཀྱི་བྱེ་བྲག་ངོས་བཟུང་བ་ལས་དང་པོ་ལ་མཐོང་
ལམ་དང་བར་བ་ལ་སྒོམ་ལམ་གྱིས་ཁྱབ་པ་གསུང་གི་ཟུར་ཙམ་ལ་མི་མངའ་བས་
སྐྱོན་མི་འཇུག་གསུངས། མདོ་སྡེ་སྤྱོད་པའི་དབུ་མ་རང་རྒྱུད་པའི་ལུགས་ལ་
ལམ་ཕྱི་མ་བཅུ་གཅིག་པོ་སྐྱེ་རྒ་སོགས་རྟེན་འབྲེལ་ལ་དཔེ་དོན་སྦྱར་ཚུལ་གྱི་བཤད་
པ་གསལ་པོར་ཡིག་ཆ་རྣམས་སུ་གསུངས་པ་མཇལ་ཡུལ་དུ་མ་གྱུར་ལ། ཕར་
ཕྱིན་ལམ་བསྒྲིགས་ལས་མདོ་ཙམ་གསུངས་ཀྱང་གོ་དཀའ་བས་དཔྱོད།
གཞུང་ཚན་གསུམ་ནི། འགྲེལ་པ་”ལས། ༡༽ ཉོན་མོངས་པའི་
སྒྲིབ་པའི་གཉེན་པོ་ཉིད་དུ་ཟག་པ་མེད་པའི་ལམ་གཅིག་དང་། ༢༽ ཐམས་
ཅད་ཤེས་པ་ཉིད་ཀྱིས་རང་སངས་རྒྱས་རྣམས་བསྡུས་པས་དེའི་ཕྱིར་དེ་དག་གི་
229



གཟུར་གནས་ཀུནྡྲ་བཞད་པའི་འཛུམ་ཟེར། །
ཤེས་བྱའི་སྒྲིབ་པའི་གཉེན་པོ་ཉིད་སྒོམ་པའི་ལམ་ཟག་པ་དང་བཅས་པ་དང་།
༣༽ ཟག་པ་མེད་པ་གཉིས་ཡིན་པས་ལམ་རྣམ་པ་གསུམ་མོ། ཞེས་གསུངས།
གཞུང་ཚན་གསུམ་གྱི་ས་མཚམས་དང་དམན་ལམ་སྔོན་སོང་གི་ཚོགས་སྦྱོར་
གྱི་སྐབས་མཐོང་སྒོམ་དག་གི་ལམ་ཡོད་དམ་དཔྱོད། །
ད༽ སྤྱི་དོན་ལས། འོ་ན་སྒྲིབ་པ་གཉིས་ཀྱི་རྣམ་པར་བཞག་པ་ཇི་ལྟ་
བུ་ཞེ་ན་ཞེས་སོགས་ལས་འཕྲོས། ཉོན་སྒྲིབ་ཀྱི་མཚན་ཉིད་ཀྱི་ཟུར་དང་པོས་
ཟག་བཅས་ཉེར་ལེན་གྱི་ཕུང་པོ་སྒྲིབ་པ་ཡིན་པར་གཅོད། ཟུར་ཕྱི་མས་རིགས་
གནས་ཀྱིས་ཕྱི་དོན་འཛིན་པའི་རྟོག་པ་ཉོན་སྒྲིབ་མ་ཡིན་པར་ཤེས་ཆེད་དང་། ཤེས་
སྒྲིབ་ཀྱི་མཚན་ཉིད་ཀྱི་ཟུར་དང་པོས་ཟག་མེད་ཀྱི་ལས་ལྟ་བུ་སྒྲིབ་པ་ཡིན་པར་
གཅོད། ཟུར་ཕྱི་མས་རིགས་སུ་གནས་པའི་ཀུན་རྨོངས་ཉེར་གཉིས་ལྟ་བུ་ཤེས་
སྒྲིབ་མ་ཡིན་པར་ཤེས་ཆེད་ཡིན་པར་དམ་འཆའ་ན་ཡིག་ཆའི་དགོངས་པར་
འགྲོའམ་དཔྱོད། ཕྱི་དོན་འཛིན་པའི་རྟོག་པ་སྒྲིབ་གཉིས་གང་རུང་གིས་བསྡུས་
པར་གསུངས་ཚུལ་ལ་གཉིས་སྟེ། ཐེག་དམན་རང་རྒྱལ་སློབ་པའི་སྤང་བྱའི་
གཙོ་བོར་བྱེད་པའི་རྒྱུ་མཚན་གྱིས་ཉོན་སྒྲིབ་ཀྱིས་བསྡུས་པར་འདོད་ཚུལ་ཞིག་
དང༌། ཤེས་སྒྲིབ་རགས་པ་ཡིན་པས་ཤེས་སྒྲིབ་ཀྱིས་བསྡུས་པར་འདོད་ཚུལ་
སྟེ་གཉིས་ཡོད་པར་ཡིག་ཆའི་དགོངས་པར་གང་འགྲོ་དཔྱོད། སྙོམས་འཇུག་
གི་སྒྲིབ་པ་སྒྲིབ་པ་ཡིན་པའི་ཕྱིར་ཏེ། རྒྱུད་བླ་མ་ལས། ཉོན་མོངས་ཤེས་
བྱ་སྙོམས་འཇུག་གི། །སྒྲིབ་གསུམ་ལས་ནི་ངེས་གྲོལ་ཏེ། །ཞེས་གསུངས་
པའི་ཕྱིར། ཞེས་དང་། ཡང་ཁྱོད་ཀྱི་གཉེན་པོ་ཡོད་དེ། ཡང་དག་པའི་ཏིང་
230



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
ངེ་འཛིན་དེ་དེ་ཡིན་པར་སྤྱི་དོན་ལས་གསུངས་པའི་ཕྱིར། ཡང་ཁྱོད་ཀྱི་གཉེན་
པོ་ཡོད་ན་ཁྱོད་སྤང་བྱ་ཡིན་དགོས་ཏེ། སྤྱི་དོན་ལས། ཆོས་དེའི་གཉེན་པོ་
ཡོད་ན་ཆོས་དེ་སྤང་བྱ་ཡིན་དགོས་པའི་ཕྱིར། ཞེས་གསུངས་པའི་ཕྱིར། ཐར་
པ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པའི་གཙོ་བོ་དང་གཙོ་བོ་ཐར་པ་ཐོབ་པ་
ལ་བར་དུ་གཅོད་བྱེད་ཀྱི་སྒྲིབ་པ་གཉིས་ལ་ཁྱད་པར་འབྱེད་དགོས་ཏེ། སྔ་མ་
དང་ཉན་ཐོས་ཀྱི་སྒོམ་སྤང་ཆུང་ངུའི་ཆུང་ངུ་དོན་གཅིག ཕྱི་མ་དང་ཉོན་སྒྲིབ་
དོན་གཅིག་པའི་ཞིབ་ཆ་བྱས་ན་ལེགས། ཐར་པ་ཐོབ་པ་ལ་བར་དུ་གཅོད་པའི་
སྒྲིབ་པ་དང་ཐར་པ་ཐོབ་པ་ལ་བར་དུ་གཅོད་བྱེད་ཀྱི་ཁྱད་པར་དང་སོ་སའི་བར་
དུ་གཅོད་པའི་ཚུལ་ངོས་བཟུང་སྟེ་རྩོད། ངན་འགྲོ་བའི་གཟུགས་ཀྱི་ཕུང་པོ་སྒྲིབ་
པ་ཡིན་པར་ཐལ། མཐོང་སྤངས་ཡིན་པའི་ཕྱིར་ཏེ། ཀུན་བཏུས་རི“་་ལས།
ངན་འགྲོ་བའི་གཟུགས་ཀྱི་ཕུང་ཁམས་སྐྱེ་མཆེད་ཐམས་ཅད་ནི་མཐོང་བས་སྤངས་
པ་ཡིན་པར་ཤེས་པར་བྱའོ། ཞེས་གསུངས་པའི་ཕྱིར་ཟེར་ཏེ་རྩོད། སྤང་བྱ་
དང་སྒྲིབ་པ་ལ་མུ་གསུམ་མུ་བཞིའི་ཁྱད་པར་ཨེ་ཡོད་རྩོད། ཐལ་འགྱུར་པའི་
ལུགས་ལ་ཆོས་ཀྱི་བདག་འཛིན་བདག་འཛིན་མཚན་ཉིད་པ་དང་ཉོན་སྒྲིབ་ཏུ་བཞེད་
ཅིང་། ཤེས་པ་དང་ཤེས་སྒྲིབ་ཀྱི་གཞི་མཐུན་མེད་པར་འདོད། བདེན་འཛིན་
གྱི་བག་ཆགས་ཉིད་ཉོན་མོངས་ཅན་མ་ཡིན་པའི་མ་རིག་པར་བཞེད་པའི་ཕྱིར་
ཏེ༑ དབུ་མ་དགོངས་པ་རབ་གསལ་ལས། ཉོན་མོངས་པའི་བག་ཆགས་
རྣམས་ཤེས་སྒྲིབ་ཡིན་ཏེ། དེའི་འབྲས་བུ་གཉིས་སྣང་འཁྲུལ་བའི་ཆ་ཐམས་
ཅད་ཀྱང་དེར་བསྡུའོ། ཉོན་མོངས་ཀྱི་ས་བོན་མིན་པའི་བག་ཆགས་གཉིས་ལས་
231



གཟུར་གནས་ཀུན་བཞད་པའི་འཛུམ་ཟེར།
ཤེས་སྒྲིབ་ཏུ་འཇོག་པ་ནི་ཕྱི་མ་སྟེ། ཞེས་གསུངས་པ་དང་། ཕར་ཕྱིན་ལམ་
བསྒྲིགས་ཐེག་མཆོག་སྒོ་འབྱེད་“”ལས། དམན་ལམ་སྔོན་དུ་མ་སོང་ན་ཤེས་
སྒྲིབ་ཀྱི་ས་བོན་སྤོང་བའི་ཚེ། ཉོན་སྒྲིབ་ཀྱི་ས་བོན་ཡང་ངེས་པར་སྤོང་བ་ཡིན་
གྱི་བག་ཆགས་ཀྱི་ཉོན་མོངས་པ་ཞེས་བཤད་པ་ནི་ཉོན་མོངས་པའི་བག་ཆགས་
ཞེས་པའི་དོན་ཡིན་པས། ཤེས་སྒྲིབ་སྟོན་པ་ཡིན་གྱི་ཉོན་སྒྲིབ་ལ་འཆད་པ་ནི་
མུན་སྤྲུལ་ལོ། ཞེས་གསུངས་པའི་ཕྱིར། དེས་ན་ཉོན་མོངས་པའི་ས་བོན་ལ་
ཉོན་སྒྲིབ་ཀྱིས་ཁྱབ་ཀྱང་། ཉོན་མོངས་པའི་བག་ཆགས་ལ་ཉོན་སྒྲིབ་ཀྱིས་མ་
ཁྱབ་པ་ལུགས་འདིའི་ཐུན་མིན་གྱི་ཁྱད་ཆོས་སོ། འོན་ཀྱང་རང་རྒྱུད་པ་ཡང་
ཉན་རང་དགྲ་བཅོམ་པ་དག་གི་རྒྱུད་ལ་ཉོན་མོངས་པའི་བག་ཆགས་ཡོད་པར་
བཞེད་སྙམ་སྟེ། དེ་དག་གི་རྒྱུད་ལ་མི་དགེ་བའི་ལས་ཡོད་པར་གསུང་བ་གང་
ཞིག དེ་མི་དགེ་བའི་བག་ཆགས་ལས་མི་དགེ་བར་འཐད་དཀའ་བའི་ཕྱིར། དང་
པོར་དེར་ཐལ། གསེར་ཕྲེང་ལས། དགྲ་བཅོམ་པ་དག་ལ་སོ་སོའི་སྐྱེ་བོའི་
གནས་སྐབས་ན་བྱས་པ་ཡང་སྲིད་པའི་ལས་དགེ་བའམ་མི་དགེ་བ་མ་ངེས་
དག་ནི་མེད་པ་མ་ཡིན་མོད་ཀྱི། ཞེས་དང་། དྲང་ངེས་ལེགས་བཤད་སྙིང་
པོ་”““ལས་ཀྱང་། ལུས་དང་ངག་གི་འཇུག་པ་ནི་དགྲ་བཅོམ་པ་ལ་ཡོད་པ་
སྤྲེའུ་ལྟར་མཆོངས་པ་དང་གཞན་ལ་རྨོངས་མོ་ཞེས་ཟེར་བའི་ལུས་ངག་གི་
གནས་ངན་ལེན་སྟོན་པས་བཀག་ཀྱང་མ་ལོག་པ་ལྟ་བུ་ཡིན་ནོ། ཞེས་གསུངས་
པས་ཉོན་མོངས་པའི་བག་ཆགས་ལ་ཉོན་སྒྲིབ་ཀྱིས་མ་ཁྱབ་པ་ཐལ་འགྱུར་
པ་ཁོ་ནའི་ཁྱད་ཆོས་མ་ཡིན་ནོ། ཞེས་དོགས། །
232



--
-
--
--------
པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
ན༽ བཅོམ་ལྡན་འདས་འདི་ལྟ་སྟེ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་
ནི་འདོད་ཆགས་དང་བྲལ་བའི་ཕ་རོལ་ཏུ་ཕྱིན་པའོ། ཞེས་སོགས་ལས་འཕྲོས།
མདོར་གཉེན་པོ་དངོས་དང་སྤང་བྱ་ཤུགས་ལ་བསྟན་ཏེ། གསེར་ཕྲེང་“”ལས།
གཉེན་པོའི་རྣམ་པ་བརྒྱད་མདོར་དངོས་སུ་གསུངས་པས་སྤང་བྱ་བརྒྱད་ཤུགས་
ལ་འཕང་བ་དེ་ལྟར་ནའོ། ཞེས་གསུངས་པའི་ཕྱིར། འདོད་པ་མི་འཐད་དེ།
མདོར་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་པའི་གཉེན་པོ་དངོས་དང་། འདོད་
ཆགས་དང་ཞེས་པའི་སྤང་བྱ་དངོས་སུ་བསྟན་པའི་ཕྱིར་ཏེ། གཞི་ཤེས་ཀྱི་མདོར་
མ་མཆིས་པའི་ཞེས་པའི་དོན་རྣམ་དངོས་དང་། ཕ་རོལ་ཏུ་ཕྱིན་པ་ཞེས་པའི་
ཤེས་རྣམ་དངོས་སུ་བསྟན་པ་གང་ཞིག མཚུངས་པའི་ཕྱིར་ཞེས་རྩོད། འདི་
ལས་འཕྲོས་ཏེ་མདོ་དེས་བསྟན་མ་བསྟན། སྒྲས་ཟིན་ལ་བསྟན་པ། ཚིག་ཟིན་
ལ་བསྟན་པ། དངོས་སུ་བསྟན་པ་སོགས་ཀྱི་ཁྱད་པར་ལ་རྩོད། གང་གི་ཆེད་
དུ་གསུངས་པའི་གདུལ་བྱས་མདོ་དེར་བརྟེན་ནས་བརྗོད་བྱའི་དོན་གོ་མ་གོ་ལ་
མདོ་དེས་བསྟན་མ་བསྟན་ལ་བརྗོད་ཟེར། །
པ༽ མདོ་བསྟན་བཅོས་དེ་གཉིས་ཀྱིས་ལམ་ཤེས་ཀྱི་རྣམ་པ་སོ་དྲུག་
བསྟན་པ་ཡིན་ཏེ། ཞེས་སོགས་ལས་འཕྲོས། ཀུན་འབྱུང་ལ་བརྟེན་པའི་ལམ་
ཤེས་ཀྱི་རྣམ་པ་དེ་དག་ལམ་ཤེས་ལ་བརྟེན་ཚུལ་ནི། སྤང་བྱ་ཀུན་འབྱུང་བརྒྱད་
ཡོད་པའི་གནད་ཀྱིས་གཉེན་པོ་བརྒྱད་བསྟན་པ་ལ་ཀུན་འབྱུང་ལ་བརྟེན་པ་ཞེས་
བརྗོད། ལམ་དང་སྡུག་བསྔལ་སོ་སོར་དམིགས་པར་བཟུང་བ་ལ་དེ་དང་དེར་
བརྟེན་ཞེས་ཟེར། འགོག་བདེན་ཕན་ཡོན་གྱི་སྒོ་ནས་བསྟན་པ་རྣམ་བཤད་ལས་
233



གཟུར་གནས་ཀུནྡ་བཞད་པའི་འཛུམ་ཟེར།
གསུངས་པ་དང་། སྟོང་པ་ཉིད་ཀྱི་རྣམ་པའི་སྒོ་ནས་བསྟན་པ་གསེར་ཕྲེང་ལས་
གསུངས་ཀྱང་མི་འགལ་ཏེ། ཕྱི་མ་མདོའི་དངོས་བསྟན་གྱི་སྟོང་ཉིད་བཅུ་དྲུག་
གི་སྒོ་ནས་བཤད་པ་དང་། སྔ་མ་སྦས་དོན་གྱི་ལམ་སྒོམ་པའི་ཕན་ཡོན་བདེན་
འཛིན་དང་བྲལ་ཚུལ་གྱི་སྒོ་ནས་བསྟན་པའི་ཕྱིར་རོ། ཞེས་གསུངས། ཀུན་
འབྱུང་ལ་བརྟེན་པའི་དོན་རྣམ་སྤང་བྱ་བརྒྱད་ལ་ངོས་འཛིན་དགོས་ཏེ། གསེར་
ཕྲེང་“”ལས། རྒྱུའི་བདེན་པ་ཀུན་འབྱུང་ལ་ནི་དེའི་སྤང་བྱ་རྣམ་པ་བརྒྱད་ཡིན་
ནོ༑ ཞེས་དང་། གསེར་ཕྲེང་ལས། འགྲེལ་པ་རྣམས་ཀྱི་ཚིག་ལ་གཉེན་
པོ་དེ་ཉིད་ཀུན་འབྱུང་གི་རྣམ་པ་བརྒྱད་ལ་འདྲེན་པ་ལྟར་སྣང་ཡང་དོན་རྣམ་གྱི་
སྐབས་ཡིན་པས་སྔར་བཤད་པ་ཉིད་འཐད་དོ། ཞེས་གསུངས་པའི་ཕྱིར། ཡང་
དོན་རྣམ་བརྒྱད་པོ་ལམ་ཤེས་ཀྱི་སྦྱོར་བའི་འཛིན་སྟངས་ཀྱི་ཡུལ་དུ་བྱས་ནས་
སྒོམ་བྱར་འདོད་པས་སྤང་བྱ་དེ་དག་ལ་ངོས་འཛིན་པ་མི་འཐད་པས་འདོད་
ཆགས་ཀྱི་ཞེན་ཡུལ་མེད་པ་སོགས་ལ་འདོད་དགོས་ཟེར། འོ་ན་འདོད་ཆགས་
ཀྱི་ཞེན་ཡུལ་མེད་པ་སོགས་ལམ་ཤེས་ཀྱི་དོན་རྣམ་ཡིན་པར་ཐལ། འདོད་པའི་
ཕྱིར། འདོད་མི་ནུས་ཏེ། ཀུན་འབྱུང་གི་དོན་རྣམ་མ་ཡིན་པ་གང་ཞིག་ལམ་
ལྷག་མ་གསུམ་གྱི་ཡང་མ་ཡིན་པའི་ཕྱིར། ཕྱི་མ་སླ། དང་པོ་དེར་ཐལ། གོང་
དུ་དྲངས་པའི་ལུང་གིས་གྲུབ་པའི་ཕྱིར། ཞེས་རྩོད། དེ་ཡང་མི་འཐད་དེ། ཀུན་
འབྱུང་གི་དོན་རྣམ་བརྒྱད་པོ་བདག་མེད་རྟོགས་པའི་ཡེ་ཤེས་ལ་འདོད་དགོས་པའི་
ཕྱིར་ཏེ། རྣམ་བཤད་༦ལས། བྱང་སེམས་མཐོང་ལམ་པའི་རྒྱུད་ཀྱི་གང་
ཟག་གི་བདག་མེད་མངོན་སུམ་དུ་རྟོགས་པའི་མཐོང་ལམ་ཆོས་ཅན་ཞེས་པ་ནས།
234



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
འདོད་ཆགས་ཀྱི་ཞེན་ཡུལ་མེད་པ་དང་། ཞེ་སྡང་གི་ཞེན་ཡུལ་མེད་པ་དང་།
གཏི་མིག་གི་ཞེན་ཡུལ་མེད་པ་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར།
ཞེས་གསུངས་པའི་ཕྱིར། དེས་ན་ཞེ་སྡང་གི་ངོ་བོར་གྱུར་པའི་བདག་འཛིན་
ཡོད་མེད་དང་། ཞེ་སྡང་ལ་མི་དགེ་བས་ཁྱབ་མ་ཁྱབ་སོགས་ལ་རྩོད། ཞེ་སྡང་
གི་ངོ་བོར་གྱུར་པའི་བདག་འཛིན་ཡོད་དེ། བཞི་བརྒྱ་པའི་དར་ཊིཀ་༧༠ལས།
དེས་ན་ཆགས་སྡང་གཉིས་ཀའི་འཛིན་སྟངས་ལ་བདག་འཛིན་གྱི་འཛིན་སྟངས་
འདྲེས་པའི་ཚུལ་ཤེས་པར་བྱའོ། ཞེས་གསུངས་པ་དང་། དབུ་མ་དགོངས་
གསལ་“ལས། ཆགས་སོགས་ཀྱང་གཏི་མུག་དང་མཚུངས་ལྡན་དུ་འཇུག་
གི་ཞེས་གསུངས་པའི་ཕྱིར་ཞེས་རྩོད། མདོར་བསྡུས་ན་ཀུན་འབྱུང་ལ་བརྟེན་
པའི་དོན་རྣམ་དང་དེ་ལ་བརྟེན་པའི་ཤེས་རྣམ་གྱི་དོན་རྣམ་གཉིས་ཀྱི་ཁྱད་པར་
ཕྱེ་ནས་ཕྱི་མ་ལ་སྒོམ་བྱའི་ཁྱབ་ཀྱང་སྔ་མ་ལ་མ་ཁྱབ་པའི་ཞིབ་ཆ་ལེགས་སྙམ།
དེ་བཞིན་དུ་གཞི་ཤེས་ཀྱི་ལམ་བདེན་དང་། འགོག་བདེན་གྱི་དོན་རྣམ་དང་དེའི་
ཤེས་རྣམ་གྱི་དོན་རྣམ་སོགས་ཀྱི་ཁྱད་པར་ཡང་སྔར་ལྟར་འབྱེད་དགོས།
ཕ༽ སྤྱི་དོན་ལས་སྡུག་བདེན་ལ་བརྟེན་པ་ལྔ་ཞེས་སོགས་ལས་འཕྲོས།
སྡུག་བདེན་ལ་བརྟེན་པའི་དོན་རྣམ་ལྔ་རང་གི་མཚན་ཉིད་དང་སྤྱིའི་མཚན་ཉིད་
ཀྱི་འཇོག་ཚུལ་མི་འདྲ་བ་གཉིས་ཏེ། དང་པོ་ནི་ཁྱད་གཞིའམ་ཆོས་ཅན་གྱིས་
འབྱེད་དེ། དང་པོ་བཞི་སྡུག་བདེན་ཡན་གར་བའི་སྟེང་དུ་གཏན་ལ་ཕབ་པ་ལ་
རང་གི་མཚན་ཉིད་དང་། སྡུག་བདེན་མི་རྟག་པ་དང་སྟོང་པ་སོགས་བཞི་ཆོས་
ཅན་དུ་བྱས་ཏེ། བདེན་སྟོང་གཏན་ལ་ཕབ་པ་ལ་སྤྱིའི་མཚན་ཉིད་དུ་འདོད་ཚུལ་
་ 235



གཟུར་གནས་ཀུནྡ་བཞད་པའི་འཛུམ་ཟེར།
ཞིག་དང་། གཉིས་པ་ནི། སྤྱིར་ཆོས་ཐམས་ཅད་སྟོང་པ་དང་བདག་མེད་པ་
ཡིན་ཀྱང་འཇིག་ལྟས་སྡུག་བདེན་གྱི་གཙོ་བོ་ཟག་བཅས་ཉེར་ལེན་གྱི་ཕུང་པོ་འདི་
ལ་དམིགས་ཏེ། དེ་ལ་མ་ལྟོས་པའི་རང་རྐྱ་ཐུབ་པའི་བདག་ཡོད་པར་འཛིན་
ཅིང་། དེའི་ཞེན་ཡུལ་མེད་པ་ཕུང་པོ་འདིའི་སྟེང་དུ་གཏན་ལ་འབེབས་དགོས་
པས་དེ་གཉིས་སྡུག་བདེན་གྱི་རང་གི་མཚན་ཉིད་དང་། མི་རྟག་པ་དང་། སྡུག་
བསྔལ་བ་ལ་ཕྱི་ནང་གི་སྣོད་བཅུད་དུ་མ་ཡོད་ཀྱང་། རྣམ་འགྲེལ་ལས། སྡུག་
བསྔལ་འཁོར་བ་ཅན་ཕུང་པོ། །ཞེས་པ་ལྟར། ཉེར་ལེན་གྱི་ཕུང་པོ་འདི་གཙོ་
བོ་ཡིན་པས། དེ་གཉིས་སྡུག་བདེན་གྱི་རང་གི་མཚན་ཉིད་དུ་བཞག་པ་ཡིན་
གསུངས། དེ་གཉིས་ཁྱབ་ཆེ་ཆུང་གི་སྒོ་ནས་འཇོག་དགོས་ཏེ། གསེར་ཕྲེང་
༧པ་ལས། མཚན་ཉིད་ལ་རྣམ་གྲངས་དུ་མ་ཞིག་ཡོད་དེ། མེའི་ཚ་བ་ལྟ་བུ་རང་
ཉིད་གཞན་དང་ཐུན་མོང་མ་ཡིན་པར་མཚོན་པ་རང་གི་མཚན་ཉིད་དང་། བདག་
མེད་པ་དང་མི་རྟག་པ་ལྟ་བུ་ཆོས་དེ་དང་དེ་མ་ཡིན་པ་གཉིས་ཀ་ལ་ཁྱབ་པར་བྱེད་
པ་སྤྱིའི་མཚན་ཉིད། ཅེས་གསུངས་པའི་ཕྱིར་ཟེར། དེ་མི་འཐད་དེ། མི་
རྟག་པ་དང་སྟོང་བདག་མེད་སོ་སོ་ནས་རང་གི་མཚན་ཉིད་ཡིན་པའི་ཕྱིར་ཏེ།
གསེར་ཕྲེང་ལས། སྔ་མ་བཞི་རང་རང་གི་ངོ་བོ་དང་ཐ་མ་ནི་བཞི་གའི་ངོ་
བོ་ཡིན་ཞིང་ཐམས་ཅད་ལ་ཁྱབ་པས་རང་མཚན་དང་སྤྱི་མཚན་ནོ། ཞེས་
གསུངས་པའི་ཕྱིར་ཞེས་གོང་འོག་བསྒྲིགས་ཏེ་རྩོད། ལམ་བདེན་གྱི་དོན་རྣམ་
ལ་དམ་བཅའ་དང་འཐད་མདོ་གྲངས་མཉམ་པ་ཡོད་པ་གསེར་ཕྲེང་“”ལས་
གསུངས་པས་ངེས་འབྱིན་གྱི་རྣམ་པ་ལ་འཐད་མདོ་ཡོད་ཚུལ་དང་། ལམ་བདེན་
236



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
ལ་བརྟེན་པའི་ལམ་ཤེས་ཀྱི་རྣམ་པ་ལམ་བདེན་ལ་བརྟེན་ཚུལ་སྔར་གཞི་ཤེས་ཀྱི་
སྐབས་སུ་དཔྱད་པ་ལྟར་རྩོད། །
བ༽ འགོག་པ་ལ་བརྟེན་པ་བཅུ་དྲུག་རྣམས་ཡོད་པའི་ཕྱིར། ཞེས་སོགས་
ལས་འཕྲོས། འགོག་བདེན་ལ་བརྟེན་པའི་ལམ་ཤེས་ཀྱི་དོན་རྣམ་བཅུ་དྲུག་འགོག་
བདེན་ལ་འཇོག་སྟེ། རྣམ་བཤད་ལས། འགོག་བདེན་གྱི་རྣམ་པ་བཞི་གཞིར་
བྱས་ནས་སྟོང་པ་ཉིད་ཀྱི་རྣམ་པ་བཅུ་དྲུག་ཏུ་འབྱེད་པ་དང་། སྟོང་ཉིད་བཅུ་
དྲུག་གློ་བུར་གྱི་དྲི་མ་དང་བྲལ་བ་འགོག་པའི་རྣམ་པ་སོགས་སུ་སྒྲུབ་པ་གང་བྱས་
ཀྱང་དོན་འདྲ་བར་མངོན་ནོ། ཞེས་སྟོང་ཉིད་བཅུ་དྲུག་གློ་བུར་གྱི་དྲི་མ་དང་
བྲལ་བ་འགོག་པའི་རྣམ་པར་གསུངས་པས་སྣོད་ཀྱི་འཇིག་རྟེན་གྱི་སྟོང་ཉིད་ལྟ་
བུའི་སྟེང་དུ་འགོག་བདེན་འཇོག་དཀའ་འམ་དཔྱོད། འགོག་བདེན་གྱི་རྣམ་པ་
བཞི་གཞིར་བྱས་ནས་སྟོང་ཉིད་བཅུ་དྲུག་གློ་བུར་གྱི་དྲི་མ་དང་བྲལ་བ་འགོག་པའི་
རྣམ་པ་སོགས་སུ་གསུངས་ཚུལ་ནི་རྣམ་གྲོལ་ལམ་ཐོབ་པའི་རྒྱུད་ཀྱི་མིག་སོགས་
བདེན་ཞེན་དང་བྲལ་བའི་འགོག་པ་ལ་བྱ་བར་གསེར་ཕྲེང་གི་དགོངས་པ་ཡིན་
ཞེས་སྦྱོར་བའང་ཡོད། འགོག་བདེན་བཅུ་དྲུག་འགོག་བདེན་གྱི་དོན་རྣམ་ལ་
འཇོག་མོད། འགོག་བདེན་ལ་བརྟེན་པའི་ཤེས་རྣམ་གྱི་དོན་རྣམ་ལ་ཕྱི་བདེན་
པའི་སྟོང་པ་སོགས་སྟོང་ཉིད་བཅུ་དྲུག་ལ་འདོད་ན་ལེགས།
མ༽ རྣམ་མཁྱེན་གྱི་རྣམ་པ་ལ་ཡང་ཐུན་མོང་བའི་རྣམ་མཁྱེན་གྱི་རྣམ་
པ་དང་ཐུན་མོང་མ་ཡིན་པའི་རྣམ་པ་གཉིས་ཡོད། ཅེས་སོགས་ལས་འཕྲོས།
གསེར་ཕྲེང་དང་རྣམ་བཤད་གཉིས་ཀྱི་རྣམ་པ་འཇོག་ཚུལ་མི་འདྲ་སྟེ། གསེར་
237



གཟུར་གནས་ཀུན་བཞད་པའི་འཛུམ་ཟེར།
ཕྲེང་ལྟར་ན་ཕུང་པོ་མི་རྟག་པ་ལྟ་བུ་དེ་རྟོགས་པའི་རྣམ་མཁྱེན་གྱི་རྣམ་པ་ཡིན།
རྣམ་བཤད་ལྟར་ན། རྣམ་མཁྱེན་གྱི་རྣམ་པ་ལ་རྣམ་མཁྱེན་ཡིན་དགོས་པར་
གསུངས། རྒྱན་ལས། ལམ་གྱི་བདེན་པའི་རྗེས་མཐུན་པར། །ཞེས་པའི་
རྗེས་མཐུན་འགྲེལ་ཚུལ་ལ་གསེར་ཕྲེང་དང་རྣམ་བཤད་མཐུན་མི་མཐུན་དང་།
ཐུན་མོང་མིན་པའི་རྣམ་མཁྱེན་གྱི་རྣམ་པ་ལ་རྗེས་མཐུན་སྦྱར་ཚུལ་བཅས་ལ་
རྩོད། མངོན་རྟོགས་རྒྱན་ལས། ཀུན་མཁྱེན་གསུམ་དུ་ཕྱེ་བས་ན། །ཞེས་
པས་ཤེས་རྣམ་ཁོ་ན་བསྟན་པར་ཐལ་བའི་རྩོད་པ་ལ་ལན་འདེབས་ཚུལ་གསེར་
ཕྲེང་ལས་གསུངས་པ་ལྟར་རྣམ་བཤད་དུ་མི་གསལ་བས་དེ་ལྟར་འཐད་དམ་
དཔྱོད། དྲན་པ་ཉེར་བཞག་སོགས་སོ་བདུན་དང་སོ་བཞི་པོ་རྣམ་མཁྱེན་གྱི་དོན་
རྣམ་ཡིན་གྱི་ཤེས་རྣམ་དུ་མི་འཐད་དེ། མཁྱེན་གསུམ་གྱི་རྟེན་སོ་སོར་ངེས་པའི་
ཕྱིར། གསེར་ཕྲེང་ལས། མཁྱེན་པ་གསུམ་རྟེན་སོ་སོར་ངེས་པས་སངས་
རྒྱས་བྱང་སེམས་ལ་གཞི་ཤེས་ཀྱི་ཤེས་རྣམ་འདོད་པ་མི་འཐད་དོ། ཞེས་གསུངས།
ཁོ་ན་རེ། སངས་རྒྱས་བྱང་སེམས་ལ་གཞི་ཤེས་ཀྱི་ཤེས་རྣམ་ཡོད་དེ། གསེར་
ཕྲེང་༡༠པ་ལས། ཉེར་གཅིག་པ་མཁྱེན་པའི་སྡེ་ཚན་ནི་རྣམ་མཁྱེན་དང་རྩ་བའི་
དང་ཞེས་བྱ་བའི་སྒྲས་བསྡུས་པ་ལམ་ཤེས་དང་ལ་སོགས་པས་གཞི་ཤེས་སྔར་
བཤད་པ་དེ་དག་ཀྱང་འདིའི་ཡོན་ཏན་གྱི་སྡེ་ཚན་ཡིན་ནམ། ཞེས་གསུངས་པའི་
ཕྱིར་ཞེ་ན་སྔ་ཕྱིའི་དགོངས་པར་དཔྱོད། ཐུན་མོང་དང་ཐུན་མིན་གྱི་རྣམ་མཁྱེན་
གྱི་རྣམ་པའི་འཇོག་བྱེད་ཀྱི་ཟུར་གྱི་རིགས་གནས་ཀྱི་དོན་ནི། ཡོད་འོས་པ་དང་
མི་འོས་པའམ་ཡོད་གོ་ཆོད་མི་ཆོད་ལ་སྦྱར། ཐུན་མོང་བའི་རྣམ་མཁྱེན་གྱི་རྣམ་
238
༤༧༧
08



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
པ་ཕར་ཕྱིན་བཅུ་ལྟ་བུ་འཕགས་པ་འོག་མའི་རྒྱུད་ལ་ཡོད་འོས་ཏེ། དམིགས་
རྣམ་རིགས་མཐུན་པའི་རྒྱུ་ཕར་ཕྱིན་བཅུ་ཉམས་ལེན་གྱི་གཙོ་བོར་མཛད་པའི་
ཕྱིར་ཟེར་ན། མ་ཁྱབ་སྟེ། སྟོབས་སོགས་སོ་དགུ་ཡང་དེར་ཐལ་བར་འགྱུར་
བས་ཕྱིར་ཞེས་རྩོད། དེ་བཞིན་དུ་སོ་རིག་བཞི་འཕགས་པ་འོག་མའི་རྒྱུད་ལ་
ཡོད་མི་འོས་ཚུལ་རྩོད། ཕར་ཕྱིན་དུ་གྱུར་པའི་སྟོབས་ཆོས་ཅན་དུ་བཟུང་ཚེ་
རང་ཉིད་སྟོབས་ཀྱི་སྡེ་ཚན་དུ་གཏོགས་པར་བཤད་ཀྱང་། དྲན་པ་ཉེར་བཞག་
དང་སྟོབས་གཉིས་ཀ་ཡིན་པར་གྱུར་པའི་ཤེས་རབ་ལྟ་བུའི་རང་གི་སྡེ་ཚན་གང་
དུ་གཏོགས་པ་ལ་རྩོད། །
ཙ༽ ལུས་ཚོར་སེམས་ཆོས་དྲན་པ་ཉེར་བཞག་གི་དམིགས་པ་ཡིན་
པའི་ཕྱིར། ཞེས་སོགས་ལས་འཕྲོས། གཟུགས་མེད་ན་ལུས་མེད་པས་ལུས་
དྲན་པ་ཉེར་བཞག་མེད་པར་འདོད་པ་མི་འཐད་དེ། སྤྱི་དོན་༧༨ལས། གཟུགས་
མེད་དང་པོ་གསུམ་ན་སྔ་མ་གཉིས་དང་ཡང་དག་པའི་ངག་ལས་ཀྱི་མཐའ་འཚོ་
བ་གསུམ་མ་གཏོགས་ཐམས་ཅད་དང་། ཞེས་གསུངས་པའི་ཕྱིར། གཞན་
ཡང་། སངས་རྒྱས་ཀྱི་ས་ན་རྣམ་མཁྱེན་མེད་པར་ཐལ། དེ་ན་སེམས་བསྐྱེད་
སོགས་ཆོས་བཅུ་མངོན་སུམ་དུ་རྟོགས་པའི་མཐར་ཐུག་པའི་ཡེ་ཤེས་མེད་པའི་
ཕྱིར། དེར་ཐལ། དེ་ན་སེམས་བསྐྱེད་སོགས་ཆོས་བཅུ་མེད་པའི་ཕྱིར། ཞེས་
དང༌། གཟུགས་མེད་ན་ལུས་ཡོད་པར་ཐལ། སྤྲུལ་པའི་ལུས་ཡོད་པའི་ཕྱིར།
ཞེས་རྩོད། གཟུགས་མེད་ན་ཞི་རགས་རྣམ་ཅན་གྱི་ཉེར་བསྡོགས་མེད་པར་ཐལ།
དེར་རགས་པར་དམིགས་པ་མེད་པའི་ཕྱིར་ཏེ། གཟུགས་མེད་པའི་ཕྱིར། འདོད་
239



-
-
-
-
གཟུར་གནས་ཀུནྡ་བཞད་པའི་འཛུམ་ཟེར། །
མི་ནུས་ཏེ། ཀུན་བཏུས་་”༌ལས། ཡིད་ལ་བྱེད་པ་བདུན་གྱིས་བསམ་གཏན་
དང་པོ་ལ་སྙོམས་པར་འཇུག་སྟེ། འདུ་ཤེས་མེད་འདུ་ཤེས་མེད་མིན་སྐྱེ་མཆེད་
ཀྱི་བར་དུ་ཡང་དེ་བཞིན་ནོ། ཞེས་གསུངས་པའི་ཕྱིར། ཞེས་གོང་འོག་ལ་
རྩོད། མངོན་པ་གོང་འོག་གི་དྲན་པ་ཉེར་བཞག་གསར་སྐྱེའི་རྟེན་མི་འདྲ་སྟེ།
མཛོད་འགྲེལ་ཉིན་དབང་སྨད་ཆ་”ལས། གཟུགས་མེད་པ་དང་། སྒྲ་མི་སྙན་
དང་དམྱལ་བ་བ་སོགས་ནི་མེད་པར་འདོད་དེ། ཞེས་གསུངས་པས་དམྱལ་བའི་
རྟེན་ལ་སེམས་བསྐྱེད་གསར་སྐྱེ་ཡོད་མེད། ཡོད་ན་རྣམ་རྫོགས་སྦྱོར་བ་དང་
དེའི་འཁོར་གྱི་ཤེས་རབ་ལྟ་བུ་དྲན་པ་ཉེར་བཞག་ཡིན་མིན་རྩོད། ལུས་བདག་
མེད་པར་མངོན་སུམ་དུ་རྟོགས་པའི་ཉན་ཐོས་ཀྱི་མཐོང་ལམ་ལུས་དྲན་པ་ཉེར་
བཞག་དུ་མཐའ་དཔྱོད་ལས་གསུངས་པས་དེ་ལུས་དྲན་པ་ཉེར་བཞག་ཡིན་ཚུལ་
ལ་རྩོད། གསེར་ཕྲེང་”ལས། མངོན་པ་གོང་འོག་གི་དྲན་པ་ཉེར་བཞག་ལ་
དམིགས་པ་ཆེ་ཆུང་། ཡིད་བྱེད། འཐོབ་བྱའི་འབྲས་བུ་གསུམ་གྱིས་ཁྱད་
ཡོད་པར་གསུངས། དེ་ལྟར་ན་ཐེག་དམན་གྱི་དྲན་པ་ཉེར་བཞག་ཡིན་ན། ཆོས་
ཐམས་ཅད་ལ་མ་དམིགས་པ་དང་སྤྱིའི་མཚན་ཉིད་ཀྱིས་སྒོམ་པ་མེད་པའི་ཁྱབ་
པར་ཐལ། གསེར་ཕྲེང་གི་ལུང་དོན་གྲུབ་པའི་ཕྱིར། འདོད་མི་ནུས་ཏེ། ཀུན་
གཞིའི་ཐལ་ཕྲེང་”“ལས། ཉན་ཐོས་མཐོང་ལམ་བར་ཆད་མེད་ལམ་ཡིན་ན།
ཅིག་ཅར་བའི་མཐོང་ལམ་བར་ཆད་མེད་ལམ་ལྟར་ཆོས་ཐམས་ཅད་བདག་མེད་
དུ་མངོན་སུམ་དུ་རྟོགས་པའི་ཁྱབ་པའི་ཕྱིར། ཞེས་གསུངས་པ་དང་འགལ་ཞེས་
རྩོད། གཟུགས་ལ་དམིགས་པའི་དྲན་པ་ཉེར་བཞག་ལྟ་བུ་ལུས་དྲན་པ་ཉེར་བཞག་
240



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
ཏུ་མི་འཐད་དེ། མཐའ་དཔྱོད་ལས། མིག་དང་མིག་དབང་དོན་གཅིག་པ་
ནས་ལུས་དང་ལུས་དབང་དོན་གཅིག་པའི་བར་ཡིན་པའི་ཕྱིར། ཞེས་གསུངས་
པའི་ཕྱིར་ཞེས་དཔྱོད།
ཚ༽ ཚོགས་ལམ་ཆུང་ངུའི་ངོ་བོར་གྱུར་པའི་བརྩོན་འགྲུས་ཡང་དག་
སྤོང་བ་ཡིན་ནམ་མིན། དང་པོ་ལྟར་ན་མི་འཐད་དེ། ཡང་དག་སྤོང་བའི་མ་
མཐའི་ས་མཚམས་ཚོགས་ལམ་འབྲིང་ནས་འཇོག་སྟེ། འཇུག་འགྲེལ་(པཎ་
ཆེན་ཕར་ཕྱིན་སྤྱི་དོན་༣༧༨)ལས། གཉིས་པ་ན་ཡང་དག་པར་སྤོང་བའོ། ཞེས་
གསུངས་པའི་ཕྱིར། ཕྱི་མ་མི་འཐད་དེ། ཡང་དག་སྤོང་བའི་མཚན་ཉིད་ཚང་
བའི་ཕྱིར་ཞེས་རྩོད། ཡང་དག་སྤོང་བ་བཞི་དོན་གཅིག་པས་སངས་རྒྱས་ཀྱི་
སར་མི་དགེ་བ་སྐྱེས་པ་སྤོང་བ་དང་དགེ་བ་མ་སྐྱེས་པ་སྐྱེད་པ་སོགས་ཡོད་མེད་
རྩོད། གང་ཟག་གཅིག་གི་རྒྱུད་ལ་རྫུ་འཕྲུལ་གྱི་རྐང་པ་བཞི་དུས་མཉམ་དུ་ཐོབ་
པ་ཡོད་མེད། དེ་དག་ནང་ཕན་ཚུན་འགལ་མི་འགལ་རྩོད། སངས་རྒྱས་འཕགས་
པའི་རྒྱུད་ཀྱི་རྫུ་འཕྲུལ་གྱི་རྐང་པ་འདུ་བྱེད་བརྒྱད་ལྡན་ཡིན་ཚུལ་ནི། གསེར་
ཕྲེང་©༌ལས། དེ་དང་ལྡན་པ་ནི་རྒྱུར་རོ། ཞེས་རྒྱུར་ལྡན་ཚུལ་ལ་གསུངས། འོ་
ན༑ རྣམ་མཁྱེན་ལྟ་བུ་གཉེན་པོའི་ལམ་དང་ལྡན་པར་ཐལ། རྒྱུར་ལྡན་པའི་ཕྱིར་
ཞེས་རྩོད། གཞན་ཡང་། ཉེས་པ་ལྔ་པོ་གང་རུང་ལ་སྤང་བྱའི་མ་ཁྱབ་སྟེ། འདུ་
མི་བྱེད་པ་གཉེན་པོ་ཡིན་པའི་ཕྱིར་ཏེ། དེ་འདུ་བྱེད་པའི་གཉེན་པོ་ཡིན་པའི་ཕྱིར་
ཏེ༑ རྟོགས་སྣང་”“ལས། འདུ་མི་བྱེད་པའི་གཉེན་པོར་འདུ་བྱེད་པའི་སེམས་
དཔའ་འོ། ཞེས་གསུངས་པའི་ཕྱིར་ཞེ་ན་ཞིབ་ཆ་འབྱེད་ཤེས་དགོས།
241



གཟུར་གནས་ཀུནྡ་བཞད་པའི་འཛུམ་ཟེར།
ཛ༽ དབང་སྟོབས་ཀྱི་ཁྱད་པར་ནི་མ་དད་པ་སོགས་མངོན་དུ་གྱུར་མ་
གྱུར་ལ་བཤད་ཟེར་བ་མི་འཐད་དེ། སྦྱོར་ལམ་བཟོད་མཆོག་གི་སྐབས་སུ་འཇིག་
ལྟ་ལྷན་སྐྱེས་མངོན་དུ་གྱུར་པ་གང་ཞིག དེས་ན་མ་དད་པ་སོགས་མངོན་དུ་
གྱུར་དགོས་པའི་ཕྱིར། ཕྱི་མ་གྲུབ་སྟེ། མཛོད་ལས། རྨོངས་དང་བག་མེད་
ལེ་ལོ་དང་། །མ་དད་པ་དང་རྨུགས་དང་རྒོད། །ཉོན་མོངས་ཅན་ལ་རྟག་དུ་
འབྱུང་། །ཞེས་གསུངས་པའི་ཕྱིར། གཞན་ཡང་མ་དད་པ་སོགས་མངོན་གྱུར་
པས་བརྫི་བར་ནུས་མི་ནུས་ལ་བཤད་ཀྱི། མངོན་གྱུར་ཡོད་མེད་ལ་མི་བཤད་
ཟེར་བ་ཡང་མི་འཐད་དེ། འགྲེལ་ཆེན་(གསེར་ཕྲེང་༧༠༣)ལས། མ་དད་པ་ལ་
སོགས་པའི་མི་མཐུན་ཕྱོགས་དང་། དད་པ་ལ་སོགས་པའི་གཉེན་པོ་གཉིས་དང་
འདྲེས་པར་འབྱུང་བ་ནི་དབང་པོ་ཞེས་བྱའོ། མི་མཐུན་ཕྱོགས་ཀྱི་མ་འདྲེས་པར་
གཉེན་པོ་འབའ་ཞིག་འབྱུང་བ་ནི་སྟོབས་ཞེས་བྱའོ། ཞེས་གསུངས་བའི་ཕྱིར།
ཡང་དབང་སྟོབས་ཀྱི་ཁྱད་པར་ནི་རྗེས་ཀྱི་གནས་སྐབས་སུ་ཡང་མ་དད་
པ་སོགས་ཀྱིས་བརྫི་བར་ནུས་པ་དབང་པོ་དང་། རྗེས་ཀྱི་གནས་སྐབས་སུ་ཡང་
མ་དད་པ་སོགས་ཀྱིས་བརྫི་བར་མི་ནུས་པར་མ་ཟད། ཕར་ཟིལ་གྱིས་གནོན་
ནུས་པ་ལ་སྟོབས་ཞེས་ཟེར། སྔ་ཕྱི་གང་འཐད་ལ་རྩོད། སྐབས་འདིའི་མ་
དད་པ་སོགས་མ་དད་པ་ཙམ་དང་བདེན་བཞི་ལ་དམིགས་པའི་མ་དད་པ་བདག་
མེད་ཕྲ་རགས་ལ་དམིགས་པའི་མ་དད་པ་སོགས་གང་ལ་བྱེད་པ་དང་ལྷན་སྐྱེས་
དང་ཀུན་བཏགས་གང་ཡིན་དཔྱོད། འཕགས་རྒྱུད་ཀྱི་མཁྱེན་པ་ཡིན་ན་བྱང་
ཆུབ་ཡན་ལག་དང་འཕགས་ལམ་ཡན་ལག་ཡིན་པས་ཁྱབ་པར་མ་ཟད། འཕགས་
242



---
པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
པ་ཡིན་ན་བྱང་ཕྱོགས་སོ་བདུན་ག་ཐོབ་པས་ཁྱབ་སྟེ། མདོ་སྡེ་རྒྱན་ལས། རྒྱལ་
སྲས་བྱང་ཆུབ་ཕྱོགས་མཐུན་པ། །རྣམ་པ་སྣ་ཚོགས་ཐམས་ཅད་ནི། །རྟག་
ཏུ་མཐོང་བའི་ལམ་དེ་དང་། །ལྷན་ཅིག་ཏུ་ནི་ཐོབ་པར་འདོད། །ཅེས་གསུངས་
པའི་ཕྱིར་ཟེར། མི་འཐད་དེ། སྤང་བྱ་ཅིག་ཅར་བའི་རྒྱུན་ཞུགས་མཐོང་ལམ་
པའི་དགའ་བ་ཡང་དག་བྱང་ཆུབ་ཡན་ལག་མ་ཐོབ་སྟེ། ལམ་རིམ་ེ་ལས།
ཚོར་བ་སིམ་པའི་རྣམ་པ་ཅན་གྱི་དགའ་བདེ་ནི་སྐབས་འདིར་བསྒྲུབ་པར་བྱ་བའི་
ཏིང་ངེ་འཛིན་གྱི་འབྲས་བུ་ལ་འབྱུང་ཡང་། བསམ་གཏན་དང་པོའི་ཉེར་བསྡོགས་
ཀྱིས་བསྡུས་པའི་ཏིང་ངེ་འཛིན་དང་མཚུངས་ལྡན་དུ་མི་འབྱུང་ཞིང་། ཞེས་
གསུངས་པའི་ཕྱིར། རྒྱན་གྱི་ལུང་དོན་ཐེག་ཆེན་འཕགས་པ་ལ་དགོངས་ཏེ།
རྒྱལ་སྲས་ཞེས་ཚིག་གིས་ཟིན་པར་བརྗོད་པའི་ཕྱིར་ཟེར། འོ་ན། ཐེག་ཆེན་
འཕགས་པ་ཡིན་ན། བྱང་ཕྱོགས་སོ་བདུན་ག་ཐོབ་པས་ཁྱབ་པར་ཐལ། འདོད་
པའི་ཕྱིར། འདོད་མི་ནུས་ཏེ། རིགས་ངེས་ཐེག་ཆེན་མཐོང་ལམ་བར་ཆད་
མེད་ལམ་པའི་རྒྱུད་ལ་ཡང་དག་པའི་རྟོག་པ་དང་ལུས་ངག་གི་རྟོག་པ་མ་ཐོབ་པའི་
ཕྱིར་ཏེ། གསེར་ཕྲེང་”“”ལས། དེས་ན་རྟོག་པ་དང་ལུས་ངག་གི་གསུམ་སྟེ་
བཞི་དང་། ལྟ་བ་ནི་མཉམ་བཞག་གི་དུས་ན་མངོན་གྱུར་དུ་མེད་དོ། ཞེས་གསུངས་
པའི་ཕྱིར། མི་འཐད་དེ། མཉམ་བཞག་དེའི་དུས་སུ་ཡོད་པའི་ཕྱིར་ཏེ། ལུས་
ལས་རྣམ་པར་དག་པའི་མཁྱེན་པ་དང་ངག་ལས་རྣམ་པར་དག་པའི་མཁྱེན་པ་
སོགས་ཡོད་པའི་ཕྱིར། མ་གྲུབ་ན། ལུས་ལས་རྣམ་པར་དག་པའི་མཁྱེན་པའི་
གོ་དོན་ངོས་འཛིན་གྱིས་རྩོད། །
243



གཟུར་གནས་ཀུནྡ་བཞད་པའི་འཛུམ་ཟེར།
ཝ༽ དང་པོ་ཡོད་དེ། ཐུན་མོང་བའི་དབང་དུ་བྱས་པ་དང་། ཐུན་
མོང་མ་ཡིན་པའི་དབང་དུ་བྱས་པ་གཉིས་ཡོད་པའི་ཕྱིར། ཞེས་སོགས་ལས་
འཕྲོས། ཐུན་མོང་བའི་རྣམ་ཐར་སྒོ་གསུམ་འདིར་བསྟན་གཉེན་པོའི་ལམ་དུ་
འཐད་དམ་མི་འཐད། དང་པོ་ལྟར་ན། དེ་བྱང་ཆུབ་སེམས་དཔས་ཤེས་བསྐྱེད་
ཀྱི་ལམ་མ་ཡིན་ཞིང་། རྣམ་གཞག་གི་རྟེན་ཉན་ཐོས་སུ་ངེས་པས་བྱང་སེམས་
ལ་ཡོད་པ་དང་རྗེས་སུ་མཐུན་ཚུལ་དཀའ། ཕྱི་མ་ལྟར་ན། གསེར་ཕྲེང་ལས།
དེ་གསུམ་གང་ན། དེ་ལ་སྡུག་བདེན་གྱི་སྟོང་པ་དང་བདག་མེད་པའི་ཤེས་པའི་
རྣམ་པའི་ངོ་བོ་ཉིད་གཉིས་ནི་རྣམ་པར་ཐར་བའི་སྒོ་དང་པོ་སྟོང་པ་ཉིད་དེ་ཞེས་
པ་ནས་ཡིད་འབྱུང་བའི་གཞིར་རྟོགས་པས་སོ། ཞེས་རྒྱས་བཤད་དངོས་བསྟན་
གཙོ་བོའི་སོ་བཞིའི་ནང་ཚན་དུ་བགྲང་བར་ཇི་ལྟར་འཐད་དཔྱད། ལམ་བདེན་
གྱི་རྣམ་པར་དམིགས་པའི་ཡེ་ཤེས་མཚན་མེད་ཀྱི་རྣམ་ཐར་མ་ཡིན་གྱི། སྨོན་
མེད་ཀྱི་རྣམ་ཐར་དུ་མངོན་པ་གོང་འོག་གཉིས་ཀའི་འདོད་དེ། བསྡུ་བ་(ལེགས་
བཤད་འོད་ཕྲེང་དེབ་ཕྲེང་གསུམ་པ་༤༠)ལས། རྣམ་པ་བཅུ་གཅིག་པོ་དེ་དག་ལས་སྟོང་
པ་ཉིད་ཀྱི་རྣམ་པ་དང་བདག་མེད་པའི་རྣམ་པ་ཉིད་ཀྱི་རྣམ་པ་ནི་སྟོང་པ་ཉིད་ཀྱི་
རྣམ་པ་ཡིན་ནོ། ལྷག་མ་བརྒྱད་ནི་སྨོན་པ་མེད་པའི་རྣམ་པ་ཡིན་ནོ། ཞེས་གསུངས་
པ་ལྟར་མཛོད་རྩ་བར་ཡང་ངོ་། མི་འཐད་དེ། དེ་ཐུན་མོང་བའི་མཚན་མེད་
ཀྱི་རྣམ་ཐར་དུ་དབུ་སེམས་གཉིས་ཀའི་འདོད་པ་ནི། གསེར་ཕྲེང་ལས། རྣམ་
ཐར་སྒོ་གསུམ་ལ་འཇོག་ཚུལ་དུ་མ་ཞིག་བཤད་ཀྱང་། ཚུལ་འདི་ནི་ཀུན་བཏུས་
ལས་གསུངས་པའི་རྗེས་སུ་འབྲངས་ནས་ཉི་སྣང་དུ་བཤད་པ་ལྟར་སློབ་དཔོན་
244



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
གྱིས་ཀྱང་བཀོད་པའོ། ཞེས་གསུངས། ཤེ་ན། སྔ་ཕྱི་མི་འགལ་ཚུལ་དཔྱོད།
ཐུན་མོང་བའི་རྣམ་ཐར་གྱི་སྒོ་མཚན་མ་མེད་པ་ཆོས་ཅན། ཐུན་མོང་བའི་རྣམ་
ཐར་གྱི་སྒོ་མ་ཡིན་པར་ཐལ། བདག་ཏུ་ལྟ་བའི་རྒྱུར་གྱུར་བའི་ཚུལ་མིན་གྱི་
གཉེན་པོ་བྱེད་པའི་ཕྱིར་ཏེ། སྤྱི་དོན་ལས། ཏིང་ངེ་འཛིན་གཉིས་པས་དེའི་
རྒྱུན་གྱི་ཚུལ་མིན་ཡིད་བྱེད་ཀྱི་གཉེན་པོ་བྱེད། ཅེས་གསུངས་པའི་ཕྱིར། འདོད་
མི་ནུས་ཏེ། རྒྱུན་གྱི་ཞེས་པ་རྒྱུ་མཚན་ཅན་གྱི་ཞེས་འབྲས་བུར་སྦྱར་གྱི་རྒྱུ་མཚན་
ལ་མིན་ཏེ། གསེར་ཕྲེང་”“ལས། འཇིག་ལྟའི་རྒྱུའི་རྣམ་རྟོག་ལ་བྱས་ན་དེ་
ཤེས་སྒྲིབ་ཡིན་པས་ཞེས་སོགས་གསུངས་པའི་ཕྱིར། ཁ་ཅིག མ་ཁྱབ་སྟེ།
ཉི་སྣང་ལས་ལྟ་བའི་རྒྱུ་མཚན་ཅན་གྱི་ཞེས་པ་ལྟར་བུ་ཉ་སོགས་ཀྱིས་འབྲས་བུར་
སྦྱར་བ་ལ་དགོངས་ནའང་། འདིར་ནི་འགྲེལ་པར་རྒྱུ་མཚན་གྱི་ཞེས་པ་ལྟར་
འཇིག་ལྟའི་རྒྱུའི་རྣམ་རྟོག་གི་ཀུན་ཉོན་ལ་སྦྱར་བས་སྐྱོན་མེད་དེ། འཇིག་ལྟའི་
རྒྱུ་འབྲས་གཉིས་ཀར་ཉོན་སྒྲིབ་ཡོད་པའི་ཕྱིར་ཞེ་ན། འཐད་དམ་དཔྱད། ཐུན་
མོང་བའི་རྣམ་ཐར་གསུམ་པས་ཁམས་གསུམ་ལ་དོན་དམ་པར་ཐོབ་བྱར་སྨོན་
པའི་གཉེན་པོ་བྱེད་པར་མི་འཐད་དེ། ཁམས་གསུམ་ལ་དོན་དམ་པར་འཐོབ་
བྱར་སྨོན་པ་ཤེས་སྒྲིབ་ཡིན་ལ། དེའི་གཉེན་པོ་མི་བྱེད་པ་ནི་རྣམ་ཐར་གཉིས་
པ་འཆད་སྐབས་སུ་གསེར་ཕྲེང་ལས་འཇིག་ལྟའི་རྒྱུའི་རྣམ་རྟོག་ལ་བྱས་ན་མི་
རིགས་ཚུལ་གསུངས་པ་འདིར་ཡང་འདྲ་བས་སོ། ཞེ་ན་དཔྱོད། བུམ་པ་ལྟ་
བུའི་སྟེང་གི་རྣམ་ཐར་ཕྱི་མ་གཉིས་དེའི་སྟོང་ཉིད་ཀྱི་རྣམ་ཐར་དུ་འདུ་པ་ནི། སྔགས་
རིམ་(ལེགས་བཤད་འོད་ཕྲེང་དེབ་ཕྲེང་གསུམ་པའི་༢༤)ལས། སྟོང་པ་ཉིད་དང་། མཚན་
245



གཟུར་གནས་ཀུནྡ་བཞད་པའི་འཛུམ་ཟེར། །
མ་མེད་པ་དང་། སྨོན་མེད་གསུམ་བརྗོད་པ་སྒྲས་དབང་གིས་ཐ་དད་པར་བཞག་
ཀྱང་། དོན་དམ་པར་སྟོང་པ་ཁོ་ནར་གཞན་གཉིས་འདུས་པར་གསུངས་པ་ནི།
ཞེས་གསུངས་པ་ལྟར་བུམ་པའི་རྒྱུ་དོན་དམ་པར་མེད་པ་བུམ་པའི་ཆོས་ཉིད་དུ་
འདུ་དཀའ་བས་བུམ་པ་དོན་དམ་པར་རྒྱུ་ལས་མ་སྐྱེས་པ་ཞེས་སྦྱར་དགོས་
གསུངས། དབུ་མ་རྩ་ཤེས་ཊིཀ་ཆེན་”ལས། མྱུ་གུའི་སྐྱེ་བ་དོན་དམ་པར་
མ་གྲུབ་པ་མྱུ་གུའི་ཆོས་ཉིད་ཡིན་ཡང་། སྐྱེ་བ་དོན་དམ་པར་མེད་པ་དེ་ཉིད་ཀྱི་
ཆོས་ཉིད་མིན་ཏེ། རང་ཉིད་རང་ཉིད་ཀྱི་ཆོས་ཉིད་ཡིན་པར་འགལ་བའི་ཕྱིར་
རོ༑ ཞེས་གསུངས་པས་བུམ་པའི་རྒྱུ་དོན་དམ་མེད་པའང་བུམ་པའི་ཆོས་ཉིད་
དུ་མཚུངས། ཤེ་ན། འགལ་སྤོང་བྱེད་ཚུལ་དཔྱོད། བུམ་པའི་ཆོས་ཉིད་
འདུས་བྱས་སྟོང་པ་ཉིད་ཡིན་ཚུལ། འདུས་བྱས་དང་འདུས་མ་བྱས་ཀྱི་སྟོང་
ཉིད་འགལ་མིན། ལྷས་བྱིན་གྱི་སྟོང་ཉིད་གང་ཟག་གི་སྟོང་ཉིད་དུ་གྲུབ་མ་གྲུབ་
སོགས་སྤྲོས་ཏེ་རྩོད།
ཞ༽ སྡེ་ཚན་གཉིས་པ་སྤྲུལ་ལམ་དང་གསུམ་པ་མཐོང་ཆོས་ལ་བདེར་
གནས་ཀྱི་ལམ་བཤད་དུ་ཡོད་དེ། ཞེས་སོགས་ལས་འཕྲོས། གཟུགས་ཅན་
གྱི་རྣམ་ཐར་གསུམ་གསར་དུ་སྐྱེ་བའི་ལུས་རྟེན་ལ་བྱང་སེམས་ཚོགས་ལམ་ཆེན་
པོ་བ་ཡན་ཆད་དང་། ཐེག་དམན་ཕྱིར་མི་འོང་ལུས་མངོན་བྱེད་དང་དགྲ་བཅོམ་
པ་གཉིས་ཀའི་ཆ་ལས་རྣམ་གྲོལ་རྣམས་སུ་གསེར་ཕྲེང་དང་རྟོགས་སྣང་དུ་གསལ་
བར་གསུངས། འོ་ན། གཟུགས་ཅན་གྱི་རྣམ་ཐར་གསར་དུ་སྒོམ་པའི་ཕྱིར་
མི་འོང་ལུས་མངོན་བྱེད་ཀྱི་གཟུགས་ཅན་གྱི་རྣམ་ཐར་མ་ཐོབ་པར་འགོག་པའི་
246



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
རྣམ་ཐར་ཐོབ་པར་ཁས་བླངས་པས་མི་འཐད་ཅེ་ན། ཐེག་ཆེན་གྱི་དབང་དུ་
བྱས་ན་གཟུགས་ཅན་གྱི་རྣམ་ཐར་གསུམ་སྔོན་ལ་ཐོབ་པ་དང་། ཐེག་དམན་
གྱི་དབང་དུ་བྱས་ན་རྣམ་ཐར་ཕྱི་མ་ལྔ་སྔོན་ལ་ཐོབ་དགོས་པས་སྐྱོན་མེད་གསུངས།
དེ་ཡང་ཀུན་བཏུས་རི༡༠༧“ལས། ལུས་ཀྱི་མངོན་སུམ་དུ་བྱེད་པ་གང་ཞེ་ན། གང་
སློབ་པ་རྣམ་པར་ཐར་བ་བརྒྱད་ལ་བསམ་གཏན་པའི་གང་ཟག་གོ། ཞེས་གསུངས་
པ་ལྟར། ལུས་མངོན་བྱེད་ལ་རྣམ་ཐར་བརྒྱད་ཐོབ་ཅིང་མ་ཉམས་པ་ཞིག་དགོས་
པས་འཐད་དཀའ་འམ། ཀུན་བཏུས་འགྲེལ་པ་རྒྱལ་སྲས་མ་（གསེར་ཕྲེང་མཆན་
འགྲེལ་༥༣༤)ལས། ལུས་ཀྱི་མངོན་སུམ་དུ་བྱེད་པ་ནི་ཕྱིར་མི་འོང་བར་བརྗོད་
དེ༑ རྣམ་པར་ཐར་བ་ཐོབ་པ་རྣམས་ལུས་ཀྱིས་མངོན་སུམ་དུ་རྫོགས་པར་བྱས་
ནས་གནས་པའི་ཕྱིར། ཞེས་གསུངས་པས་ཀུན་བཏུས་ཀྱི་དེ་ནི་མཚན་གཞི་ཙམ་
ལ་དགོངས་པས་ཁྱབ་པ་མ་གྲུབ་ཅེ་ན། སྔ་ཕྱིར་མི་འགལ་ཚུལ་དཔྱོད། རྣམ་
ཐར་དང་པོ་གཉིས་ཀྱི་སྐབས་སུ་སྡུག་པར་སྤྲུལ་པ་ལ་དགའ་བ་དང་། མི་སྡུག་
པར་སྤྲུལ་པ་ལ་མི་དགའ་བ་ཞེས་པ་ནི། གཟུགས་སྡུག་མི་སྡུག་སྤྲུལ་པ་ལ་འདོད་
པས་འབད་པའི་བློ་དང་མི་འདོད་པས་མི་འབད་པའི་བློ་སྐྱེ་བའི་དོན་ཡིན་གྱི།
བསམ་གཏན་བཞི་པའི་དངོས་གཞི་ཐོབ་པས་དགའ་བ་སོགས་དངོས་ལ་ཆགས་
བྲལ་བྱས་སོ། ཕར་ཕྱིན་མཐའ་དཔྱོད་སྨད་ཆ་”ལས། གཞན་ཡང་། ཡུལ་
ཡིད་དུ་འོང་མི་འོང་གི་རྣམ་པ་གཉིས་མི་འགལ་བར་ཐལ། ཁྱོད་ཀྱི་ཁས་ལེན་
དེའི་ཕྱིར། འདོད་ན། མཛེས་མི་མཛེས་ཀྱང་མི་འགལ་བར་ཐལ་ལོ། ཞེས་
གསུངས་པ་ལྟར་མཛེས་མི་མཛེས་སམ་སྡུག་མི་སྡུག་འགལ་ཚུལ་དང་། དེ་
247



གཟུར་གནས་ཀུནྡ་བཞད་པའི་འཛུམ་ཟེར།
དགུ་གང་ཞིག་ལ་ལྟོས་ནས་འཇོག་མི་འཇོག་དཔྱད། འདོད་ལྷའི་རྟེན་ཅན་གྱི་
ཕྱིར་མི་འོང་ཡོད་པས་དེ་དག་གིས་འདོད་གཟུགས་ཀྱི་ལྷའི་རྟེན་ལ་འགོག་པའི་
རྣམ་ཐར་དངོས་སུ་སྐྱེད་ནུས་པར་གྲུབ་ཀྱང་། དེ་ལྟ་ན་སྤྱི་དོན་ལས་བྱང་སེམས་
ལ་དམིགས་བསལ་མཛད་དོན་མེད་པར་ཐལ་ལོ། ཞེས་རྩོད་ཚུལ་ལ་དཔྱོད།
འདིར་བསྟན་ཉེས་པ་གསུམ་ཏིང་ངེ་འཛིན་དེ་དག་འགྲུབ་པའི་ཉེས་པ་ཡིན་གྱི།
སྤྱིར་དེ་དག་ཉེས་པ་མ་ཡིན་ཞེ་ན། སྡུག་མི་སྡུག་ཕན་ཚུན་ལྟོས་མེད་དུ་འཛིན་
པ་དེ་སྤྱིར་སྐྱོན་ནམ་ཉེས་པ་ཡིན་ཏེ། དེ་བདེན་འཛིན་ཡིན་པའི་ཕྱིར། ལམ་
རིམ་”་ལས། འཇིག་ལྟའི་བདག་ཏུ་བཟུང་བ་ན་རང་གཞན་སོ་སོར་རིས་སུ་
གཅོད་པར་བྱེད་ལ། ཞེས་གསུངས་པའི་ཕྱིར་ཞེ་ན་དཔྱོད། །
ཟ༽ སྡེ་ཚན་བཞི་པ་འཇིག་རྟེན་ལས་འདས་པའི་ལམ་ལ་སྒྲས་བརྗོད་
རིགས་ཀྱི་སྒོ་ནས་དབྱེ་ན་དགུ་ཡོད་དེ། ཞེས་སོགས་ལས་འཕྲོས། འདིར་
བསྟན་མཐར་གནས་སྙོམས་འཇུག་དགུའི་དང་པོ་བརྒྱད་ལ་ཟག་མེད་བདེན་པའི་
རྣམ་ཅན་དགོས་སམ་མི་དགོས། དང་པོ་ལྟར་ན། བྱང་སེམས་འཕགས་པར་
བདེན་པའི་རྣམ་ཅན་གྱི་སྤྲུལ་ལམ་དང་འགོག་པའི་རྣམ་ཐར་ཡོད་པར་དཔྱད་
དཀའ། ཕྱི་མ་ལྟར་ན། འཕགས་ལམ་ཙམ་ལ་བྱེད་ན་བྱང་འཕགས་དམིགས་
ཀྱིས་བཀར་དོན་མེད་པར་འགྱུར་ཞིང་། ཉན་རང་གིས་ཀྱང་འཕགས་ལམ་
ཙམ་གྱི་ངོ་བོར་བསྐྱེད་ནུས་པའི་ཕྱིར། དེ་ཡང་གསེར་ཕྲེང་”༧ལས། སྲིད་
རྩེ་ལ་ཟག་མེད་མེད་པར་མངོན་པ་བ་རྣམས་འདོད་ཀྱང་། སློབ་དཔོན་འདིའི་
ཟག་མེད་བཞེད་པས་དེ་བརྒྱད་ཀྱི་ཟག་མེད་ཀྱི་ཆ་ནི་འདས་ལམ་གྱི་ངོ་བོ་ཡིན་པས་
248



པཎ་ཆེན་ཕར་སྤྱི་སྐབས་བཞི་པའི་ཟིན་བྲིས།
དེར་འཇོག་ལ། ཞེས་དེ་བརྒྱད་ཟག་མེད་དུ་འདོད་པར་གསུངས་པའི་ཕྱིར་ཞེ་
ན༑ གོང་འོག་ཀུན་ཏུ་མི་འགལ་ཚུལ་བརྟག སྲིད་རྩེ་ལ་ཟག་མེད་མེད་པར་
ཐབས་ལ་མི་མཁས་པ་ཉན་ཐོས་ཀྱི་དབང་དུ་བྱས་པར་གསུངས་པས། ཕྱིར་
མི་འོང་ལུས་མངོན་བྱེད་ལྟ་བུས་འགོག་པ་ལ་སྙོམས་པར་འཇུག་པའི་སེམས་
རྟེན་སྲིད་རྩེར་འདོད་པ་དང་། འདས་ལམ་ཁོ་ན་ལ་བརྟེན་པར་གསུངས་པའི་
དགོངས་གནད་དཀའ་གནས་ཡིན་གསུངས། གོང་མ་ལྟར་ན། ཕྱིར་མི་འོང་
ལུས་མངོན་བྱེད་ལྟ་བུ་འགོག་སྙོམས་ལ་ཞུགས་ཚེ་རང་རྒྱུད་ལ་ཚོགས་དྲུག་རགས་
པ་ཡོད་དམ་མེད། དང་པོ་ལྟར་ན། འགོག་པར་སྙོམས་པར་ཞུགས་པའི་སྐབས་
ཀྱི་གང་ཟག་སྟེ། འགོག་སྙོམས་པ་ཡིན་པས་དེ་རགས་པ་ཡོད་པར་མི་འཐད་
དོ༑ ཕྱི་མ་ལྟར་ན། དེའི་ཚེ་རང་རྒྱུད་ལ་ཚོགས་དྲུག་རགས་པ་ཡོད་དེ། དེའི་
རྒྱུད་ལ་ཚོགས་དྲུག་མངོན་གྱུར་པ་ཡོད་པའི་ཕྱིར། ཁྱབ་སྟེ། མཐའ་དཔྱོད་”ལས།
དེའི་རྒྱུད་ལ་ཚོགས་དྲུག་རགས་པ་ཡོད་པའི་ཕྱིར་ཏེ། དེའི་རྒྱུད་ལ་ཚོགས་དྲུག་
མངོན་གྱུར་པ་ཡོད་པའི་ཕྱིར། ཞེས་གསུངས་པའི་ཕྱིར། གོང་དུ་མ་གྲུབ་ན།
དེའི་ཚེ་རང་རྒྱུད་ལ་ཚོགས་དྲུག་ཕྲ་མོ་ཡོད་པས་དེ་དག་བློ་མངོན་གྱུར་པར་ཁས་
ལེན་པ་ཡིག་ཆའི་དགོངས་པ་དང་། སྤྱི་དོན་”ལས་ཀྱང་། ཚོགས་དྲུག་རགས་
པ་འཁོར་བཅས་འགོག་གི་ཚོགས་དྲུག་ཕྲ་མོ་འཁོར་བཅས་མི་འགོག་པའི་ཕྱིར་
ཏེ༑ ཞེ་ན་སྔ་ཕྱི་མི་འགལ་ཚུལ་དཔྱོད། དེ་བཞིན་དུ་དབུ་སེམས་སོ་སོའི་ཐུན་
མོང་དང་ཐུན་མོང་མིན་པའི་འགོག་སྙོམས་ཀྱི་ངོ་བོ་དང་དེའི་དགག་བྱ་ཕྲ་རགས་
ཀྱི་ཁྱད་པར་ལ་ཞིབ་ཏུ་དཔྱད་དགོས་ཤིང་། ཀུན་གཞི་དང་ཉོན་ཡིད་ཀྱི་དོགས་
249



གཟུར་གནས་ཀུནྡ་བཞད་པའི་འཛུམ་ཟེར།
དཔྱོད་ཀྱང་ཟུར་དུ་གསལ་བས་ཚིག་ཚོགས་སྐྱུང་ངོ༌། ། །
འ༽ སྡེ་ཚན་ལྔ་པ་སྤོང་བའི་ལམ་ཡོད་དེ། འདིར་དངོས་བསྟན་གྱི་
སྤོང་ལམ་བར་ཆད་མེད་ལམ་བྱང་སེམས་ལ་ཡོད་པ་དང་རྗེས་སུ་མཐུན་པའི་
རྣམ་མཁྱེན་གྱི་རྣམ་པ་ཡིན་ནམ་མ་ཡིན། དང་པོ་ལྟར་ན། གསེར་ཕྲེང་ལས།
འདི་ཆོས་བཤེས་ཀྱི་རྒྱུན་མཐར་བཞག་ཀྱང་ཐུབ་དགོངས་སུ་མཐོང་བའི་ལམ་
ལ་བར་ཆད་མེད་པའི་ལམ་བཞི་དང་ཞེས་པ་ལྟར་འཕགས་སེང་གི་དགོངས་པའོ།
ཞེས་མཐོང་ལམ་ཆོས་བཟོད་དུ་གསུངས་པར་འགལ་ཞེ་ན་སྐྱོན་མེད་དེ། དེ་
དག་གི་དམིགས་རྣམ་རིགས་མཐུན་པ་ལ་དགོངས། ཞེས་དང་། ཡང་ན། དེ་
དག་གི་རྒྱུན་ལ་དགོངས་པའི་ཞིབ་ཆ་ཡོད་དེ་སྔ་ཕྱིར་དཔྱད། ཕར་ཕྱིན་བཅུའི་
སྡེ་ཚན་མཚན་ཉིད་པ་འཕགས་པ་འོག་མའི་རྒྱུད་ལ་ཡོད་པ་རྣམ་བཤད་ཀྱི་དགོངས་
པར་འདོད་པ་དང་། རྣམ་བཤད་ལས། ཁྱད་པར་གསུམ་མམ་བཞི་ཚང་བའི་
མཐར་ཐུག་གི་མཁྱེན་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་དངོས་ཡིན་ལ། ཞེས་
གསུངས་པ་སྒྲ་ཇི་བཞིན་པར་འདོད་པ་ཁས་བླངས་ནང་འགལ་ཡིན་ནམ་དཔྱད།
ཤེས་རབ་ཀྱི་ཕར་ཕྱིན་ཆོས་ཅན། ཐུན་མོང་མིན་པའི་རྣམ་མཁྱེན་གྱི་རྣམ་པ་
ཡིན་པར་ཐལ། དེ་བཞིན་ཉིད་ཀྱི་རྣམ་མཁྱེན་གྱི་རྣམ་པ་ཡིན་པའི་ཕྱིར་ཞེ་ན།
ལན་འདེབས་ཚུལ་མཁྱེན་དགོས་སོ། །
དེ་ཡང་བློ་གསར་རྣམས་ཀྱིས་བརྒལ་བརྟག་གི་རྩོད་པ་དང་དཔྱོད་གཞིགས་བྱེད་བདེའི་ཆེད་
དུ་གཙོ་བོར་དོགས་འདྲི་དང་ཐལ་ངག་གི་ལམ་ནས་གྲུབ་དོན་འཚོལ་ཐབས་ལ་འབད་པ་ལས་དམ་བཅའི་
འཛིན་མཚམས་དང་འགལ་ཕུད་ཞིབ་ཆ་སོགས་གབ་པའི་ཚུལ་གྱིས་ཅམ་འཇོག་བྱས་ཡོད།
་ 250



ཀུན་གཞིའི་དཀའ་གནད་དོགས་སློང་གི་ཚུལ་དུ་བཀོད་པ་
བློ་གསར་མིག་གི་དགའ་སྟོན། །
༄༅།། བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
གང་གི་ལེགས་གསུང་དམ་ཆོས་བཤད་སྒྲུབ་ཀྱིས། །མ་འདྲེས་རྫོགས་
པར་སྟོན་པའི་སྨྲ་བའི་མཆོག །དཔལ་ལྡན་བླ་མ་རྣམས་ལ་གུས་བཏུད་ནས། །རྣམ་
རིག་སྨྲ་བའི་དཀའ་གནད་ཅིར་ཡང་སྤྲོ། །
ཀ༽ དབང་དོན་བག་ཆགས་གསུམ་ཀུན་གཞིའི་དམིགས་པར་ཐལ་ཕྲེང་
དུ་གསུངས་པར་བརྟེན་ནས་དབང་དོན་བག་ཆགས་གསུམ་པོ་གང་རུང་ལ་ཀུན་
གཞིའི་དམིགས་པ་དང་ཀུན་གཞིའི་དམིགས་པ་ལ་དེས་ཁྱབ་པའི་ཁྱབ་མཉམ་དུ་
རྗེས་འབྲངས་འགའ་ཞིག་འདོད་མོད། ཤེས་རབ་སྙིང་པོའི་མདོ་ཚིག་དང་ཟག་
མེད་ཡེ་ཤེས་ཀྱི་ས་བོན་ལྟ་བུ་དེའི་དམིགས་པ་མ་ཡིན་པར་སྙམ་སྟེ། འདི་དག་
ཀུན་གཞིའི་གཉེན་པོར་འདོད་པའི་ཕྱིར། དེར་ཐལ། ཀུན་གཞིའི་དཀའ་
འགྲེལ་༡༥་ལས། ཟག་མེད་ཀྱི་ས་བོན་དེ་ཀུན་གཞིའི་གཉེན་པོ་ཡིན་པའི། ཞེས་
གསུངས་པ་དང་། ཀུན་གཞིའི་ཐལ་ཕྲེང༌ལས། དེས་ན་གསུང་རབ་དང་
དེའི་ཐོས་བསམ་བློ་ཡིས་བག་ཆགས་རྣམས་ཀྱང་ཀུན་གཞིའི་ཡུལ་མ་ཡིན་ཏེ།
དེའི་གཉེན་པོ་ཡིན་པའི་ཕྱིར། ཞེས་གསུངས་པའི་ཕྱིར། དེས་ན། ཟག་མེད་
ཡེ་ཤེས་ཀྱི་ས་བོན་ལྟ་བུ་ཀུན་གཞིའི་གཉེན་པོར་འགྱུར་ཚུལ་ནི། ས་བོན་དེ་ལ་
251



གཟུར་གནས་ཀུན་བཞད་པའི་འཛུམ་ཟེར། །
ཐོས་བསམ་སྒོམ་པའི་གསོས་བཏབ་སྟེ་གོང་འཕེལ་དུ་ཅི་ཙམ་སོང་ཚོད་ཀྱིས་ཀུན་
གཞིའི་རྣམ་སྨིན་གྱི་རང་བཞིན་དག་ཅིང་འགྲིབ་པར་འགྱུར་བས་དེ་དེའི་གཉེན་
པོ་ཞེས་བརྗོད་དོ། གཞན་དག དབང་ཤེས་ཀྱི་ཡུལ་ལ་ཀུན་གཞིའི་སྣང་ཡུལ་
དགོས་པར་གསལ་ཏེ། ཀུན་གཞིའི་དཀའ་འགྲེལ་༡༣་ལས། གལ་ཏེ་དེ་ནི་
སེམས་ཅན་དེ་དག་གི་དབང་ཤེས་ལ་དེ་ལྟར་སྣང་བ་ཡིན་ལ། དེ་དང་ཀུན་གཞིའི་
སྣང་བ་གཉིས་མི་གཅིག་གོ་ཞེ་ན། དབང་ཤེས་ལ་དོན་ལྔར་སྣང་བ་དེ་ཉིད་ཀུན་
གཞིའི་གཟུང་ཆ་ཉིད་ཡིན་ཏེ། ཞེས་གསུངས་པའི་ཕྱིར། དེ་ལ་ཁོ་ན་རེ། དབང་
ཤེས་ཀྱི་ཡུལ་ལ་ཀུན་གཞིའི་སྣང་བའི་དམིགས་པས་ཁྱབ་པར་འདོད་པའང་ཐལ་
ཆེ་སྟེ། དབང་ཤེས་ཀྱི་ཐུན་མོང་མ་ཡིན་པའི་བག་ཆགས་སད་པའི་ཡུལ་ལམ་
གཞན་རྒྱུད་ཀྱིས་བསྡུས་པའི་གཟུགས་སྒྲ་སོགས་ཀྱིས་མ་ངེས་པའི་ཕྱིར། ཞེས་
དང་། ཁོ་ན་རེ། དབང་ཤེས་ཀྱི་ཡུལ་ལ་ཀུན་གཞིའི་ཡུལ་གྱིས་མ་ཁྱབ་སྟེ།
དེ་གཉིས་ལ་མུ་བཞི་རྩི་རིགས་པའི་ཕྱིར། དེར་ཐལ། ཀུན་གཞིའི་ཐལ་ཕྲེང་“ལས།
དེས་ན་རང་རང་གི་དབང་ཤེས་ཀྱི་ཡུལ་དང་ཀུན་གཞིའི་ཡུལ་གཉིས་ལ་མུ་བཞི་
སྟེ༑ གཞན་རྒྱུད་གྱི་དོན་ལྔ་དང་གསུང་རབ་ཡན་ལག་བཅུ་གཉིས་ཀྱི་སྒྲ་ལྟ་བུ་
དང་པོ་དང་། ཞེས་པ་ནས། གསུང་རབ་ཡན་ལག་བཅུ་གཉིས་དང་འདས་
མ་འོངས་སོགས་བཞི་པར་འཇོག་པའི་ཕྱིར། ཞེས་གསུངས་པའི་ཕྱིར་ཞེ་ན་
སྐྱོན་མེད་དེ། དབང་ཤེས་ཀྱི་ཡུལ་དང་ཀུན་གཞིའི་སྣང་བའི་དམིགས་པ་ལ་
མུ་བཞི་རྩི་རིགས་པར་དགོངས་པ་ཡིན་ཏེ། གསུང་རབ་ཀྱི་སྒྲ་ལྟ་བུ། དང་པོ།
དབང་པོ་ལྔ་གཉིས་པ། དོན་ལྔ་གསུམ་པ། འདས་སོགས་སྒྲོ་བཏགས་ཀྱི་ཆོས་
252



ཀུན་གཞིའི་དཀའ་གནད་དོགས་སློང་།
རྣམས་བཞི་པའོ། དེ་ལྟར་མ་ཡིན་ན་དཀའ་འགྲེལ་དང་ཐལ་ཕྲེང་གི་གསུང་
ཟིན་སྔ་ཕྱི་ལས་རིང་དུ་གྱེས་པར་འགྱུར་སྙམ་མོ། །
དོགས་པ་འདི་ལྟར་སློང་སྟེ། དབང་པོ་ལྔ་ཆོས་ཅན། ཕྱི་མ་ཡིན་པའི་
མུར་མི་འཐད་པར་ཐལ། དེ་ཀུན་གཞིའི་སྣང་བའི་དམིགས་པ་མ་ཡིན་པའི་
ཕྱིར། དེར་ཐལ། དེ་ནུས་པའི་ངོ་བོར་གནས་པའི་ཕྱིར་ཏེ། དམིགས་བརྟག་
རང་འགྲེལ་ལས། དབང་པོ་ནི་རང་གི་འབྲས་བུ་ལས་ནུས་པའི་ངོ་བོ་ཉིད་
དུ་རྗེས་སུ་དཔོག་གི་འབྱུང་བ་ལས་གྱུར་པ་ཉིད་ནི་མ་ཡིན་ནོ། ཞེས་གསུངས་
པ་དང་། སྡེ་བདུན་ཡིད་ཀྱི་མུན་སེལ་”“ལས། མདོ་སྡེ་བ་དེ་ཉིད་བེམ་པོར་
འདོད་ལ། སེམས་ཙམ་པ་རང་གི་དེ་མ་ཐག་རྐྱེན་དུ་གྱུར་པའི་ཤེས་པ་སྔ་མའི་
སྟེང་གི་ནུས་པར་འདོད་པ་ནི་ཁྱད་པར་རོ། ཞེས་གསུངས་པའི་ཕྱིར་ཞེ་ན། མ་
ཁྱབ་སྟེ། དབང་པོ་རྣམས་ཕྱི་རོལ་འབྱུང་འགྱུར་གྱི་ངོ་བོ་མ་ཡིན་པར་ནང་ནུས་
པའི་དབང་གིས་བྱུང་བ་ལ་ནུས་པ་ཞེས་བསྟན་པ་ཙམ་ཡིན་པར་དམིགས་བརྟགས་
དགོངས་འགྲེལ་”་ལས་གསུངས་ཀྱང༌། དབང་པོ་ནུས་པར་འདོད་པ་དང་
གཟུགས་ཅན་དུ་འདོད་པ་གཉིས་ཀའི་ཤེས་བྱེད་རྒྱ་བོད་ཀྱི་གཞུང་ཚད་ཐུབ་མང་
བས་ཚིག་འཁྲི་དང་ཤགས་འགྱེད་ལ་མི་བརྩོན་པར་དབང་དོན་ལ་ཀུན་གཞིའི་
སྣང་བའི་དམིགས་པས་ཁྱབ་མིན་གཏིང་ཆོད་པའི་གོ་བ་བཙལ་བར་བྱ་སྟེ། གཞན་
དུ་ན་བག་ཆགས་ཀྱང་ཀུན་གཞིའི་སྣང་བའི་དམིགས་པར་མི་འགྱུར་པའི་རྒྱུ་མཚན་
དཀའོ། ད་དུང་སྔོན་འཛིན་དབང་མངོན་གྱིས་བཞག་པའི་བག་ཆགས་ཆོས་
ཅན། ཀུན་གཞིའི་དམིགས་པ་མ་ཡིན་པར་ཐལ། བདག་དང་ཆོས་ཀུན་བཏགས་
E
253



，
གཟུར་གནས་ཀུནྡ་བཞད་པའི་འཛུམ་ཟེར། །
པའི་བག་ཆགས་མ་ཡིན་པའི་ཕྱིར། ཁྱབ་སྟེ། དཀའ་འགྲེལ་ལས། བདག་
དང་ཆོས་ཀུན་བཏགས་པའི་ངོ་བོ་ཉིད་ལ་མངོན་པར་ཞེན་པའི་བག་ཆགས་དང་
གསུམ་ལ་དམིགས། ཞེས་གསུངས་པའི་ཕྱིར་ཞེ་ན་མ་ཁྱབ་སྟེ། དེ་ནི་སོ་སོའི་
སྐྱེ་བོའི་ལོངས་སྤྱོད་བྱར་གྲུབ་པའི་ཕྱི་རོལ་གྱི་སྣོད་བཅུད་ཐམས་ཅད་ནང་ལས་
ཉན་གྱི་དབང་གིས་བྱང་པའི་འཁོར་བས་བསྡུས་པར་འདོད་ལ། དེ་དག་གི་རྩ་
བ་ཡང་བདག་དང་ཆོས་སུ་འཛིན་པ་དེ་དག་གི་བག་ཆགས་ལ་ཐུག་པ་ཤེས་པའི་
ཕྱིར་བྱེ་བྲག་སྨོས་པ་ལས་ཁྱབ་པར་བསྟན་པ་མིན་པར་ས་བོན་དམིགས་པར་
འགྱུར་ཚུལ་དང་བརྟེན་པ་ས་བོན་གྱི་ཀུན་གཞིའི་འཇོག་ཚུལ་ལས་ཤེས་སོ། དེས་
ན༑ བརྟེན་པ་ས་བོན་གྱི་ཀུན་གཞི་ཆོས་ཅན། ཀུན་གཞིའི་དམིགས་པ་ཡིན་
ཏེ༑ ཟག་མེད་ཀྱིས་མ་བསྡུས་པའི་འགྲུབ་བྱེད་ཀྱི་ཆོས་མཐར་ཐུག་པ་གང་ཞིག
དེའི་དབང་གིས་དབང་དོན་སྣང་བར་འགྱུར་བའི་ཕྱིར། ཞེས་པའི་སྦྱོར་བ་འདིས་
བག་ཆགས་དམིགས་པར་འགྱུར་ཚུལ་རྟོགས་ནུས་པར་མ་ཟད་བདག་གཉིས་
དམིགས་པར་འགྱུར་བའི་དོགས་པ་ཁོང་ནས་བསུ་བའང་ཁེགས་སོ། །
གཞན་ཡང་། གཟུགས་མེད་ཀྱི་མིང་གཞིའི་ཕུང་པོ་ཆོས་ཅན། ཀུན་
གཞིའི་དམིགས་པར་མངོན་ཏེ། སུམ་ཅུ་པ་”ལས། དེ་ནི་ལེན་པ་དག་དང་
གནས། །ཞེས་དང་། དེའི་དགོངས་འགྲེལ་སུམ་ཅུ་པའི་འགྲེལ་བཤད་ཤི༡༥༠་ལས།
བག་ཆགས་དང་གནས་དང་བཅས་པའི་དབང་པོའི་གཟུགས་དང་མིང་སྟེ། ཞེས་
གསུངས་པ་དང་། བཤད་སྦྱར་ལས། མིང་ཞེས་པ་ནི་ཚོར་སོགས་ཕྱི་མ་བཞི་
ལ་སྦྱར་རོ། ཞེས་གསུངས་པའི་ཕྱིར། དེ་ཀུན་གཞིའི་དམིགས་པར་མི་འདོད་
254



ཀུན་གཞིའི་དཀའ་གནད་དོགས་སློང་།
ན༑ སུམ་ཅུ་པ་རྩ་འགྲེལ་གྱིས་ཀུན་གཞིའི་དམིགས་པ་འཆད་པའི་སྐབས་སུ་
མིང་བཞིའི་ཕུང་པོ་འཆད་པ་ལ་འབྲེལ་མེད་པའི་ཕྱིར། ཞེས་བརྒལ་བ་ལ་ལན་
གདབ་ཚུལ་དཔྱད་དོ། མདོར་ན། རྩོད་པའི་ཚེ། ཀུན་གཞིའི་ཟིན་པའི་ཁམས་
ཀྱི་རིགས་སུ་གནས་པ། ཀུན་གཞིའི་དམིགས་པའི་དོན། ཀུན་གཞིའི་ཟིན་པའི་
གཟུགས་ཅན་གྱི་ཕུང་པོས་བསྡུས་པའི་ཆོས། ཀུན་གཞིའི་སྣང་བའི་དམིགས་
པའི་དོན་དུ་འཐད་དམ་དཔྱད།
ཁ༽ སྔོན་འཛིན་དབང་མངོན་རྒྱུ་བའི་སྐབས་ཀྱི་གང་ཟག་གི་རྒྱུད་ཀྱི་
ཀུན་གཞི་སྔོན་འཛིན་མངོན་སུམ་ཡིན་ནམ་མ་ཡིན། དང་པོ་ལྟར་ན། དེ་རྣམ་
པ་རིས་སུ་མ་ཆད་པ་མ་ཡིན་པར་ཐལ། སྔོན་པོ་ཡུལ་དུ་བྱེད་པའི་རྟོག་མེད་
ཀྱི་ཤེས་པ་ཡིན་པའི་ཕྱིར། ཁྱབ་སྟེ། སྤྱི་དོན་ལས། རྣམ་པའི་ཁྱད་པར་
སྔོ་སེར་སོགས་ཡུལ་རིས་སུ་ཆད་པའི་རྣམ་ལྡན་མ་ཡིན་པར་ཡུལ་རིས་སུ་མ་
ཆད་པའི་རྣམ་པ་ཅན། ཞེས་གསུངས་པའི་ཕྱིར། མ་ཁྱབ་སྟེ། ཀུན་གཞིས་
རང་ཡུལ་ངེས་པའམ་ངེས་པ་འདྲེན་མི་ནུས་པའི་རིས་སུ་མ་ཆད་པར་འཇོག་
པའི་ཕྱིར་ཞེ་ན། འོ་ན། ཁོ་བོས་སྔོན་པོ་མཐོང་ངམ་མ་མཐོང་སྙམ་དུ་ཐེ་ཚོམ་
འདྲེན་པར་བྱེད་པའི་སྔོན་འཛིན་མངོན་སུམ་ཀྱང་རྣམ་པ་རིས་སུ་མ་ཆད་པ་ཡིན་
མིན་སོགས་དཔྱོད། ཕྱི་མ་ལྟར་ན། དེ་སྔོན་པོ་ལ་སྣང་ལ་མ་ངེས་མ་ཡིན་པར་
ཐལ། འདོད་པའི་ཕྱིར། འདོད་ན། དེ་འདྲའི་ཀུན་གཞི་ལ་སྣང་ལ་མ་ངེས་
ཀྱི་མཚན་ཉིད་མ་ཚང་བར་ཐལ། རང་གི་འཇུག་ཡུལ་དུ་གྱུར་པའི་ཆོས་མེད་
པའི་ཕྱིར། འདོད་མི་ནུས་ཏེ། རྩ་བ་ལས། རྣམ་པ་རིག་པ་མི་རིག་པ། །ཞེས་་
255



གཟུར་གནས་ཀུནྡ་བཞད་པའི་འཛུམ་ཟེར།
གསུངས་པ་དང་། ཀུན་གཞིའི་ཐལ་ཕྲེང་ལས། ཀུན་གཞི་ཡིན་ན། མངོན་
སུམ་ཡིན་པས་ཁྱབ་པའི་ཕྱིར། ཞེས་གསུངས་པ་གང་ཞིག ཚད་མར་མི་རུང་
བའི་ཕྱིར། གཞན་ཡང་། ཀུན་གཞི་ཡིན་ན་རྣམ་པ་རིས་སུ་མ་ཆད་པའི་རྣམ་
ཅན་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། གཟུགས་མེད་
ཀྱི་ཀུན་གཞི་ཆོས་ཅན། ཁྱོད་རྣམ་པ་རིས་སུ་མ་ཆད་པའི་རྣམ་པ་ཅན་ཡིན་པར་
ཐལ། འདོད་པའི་ཕྱིར། འདོད་མི་ནུས་ཏེ། ཁྱོད་ཀྱི་རྣམ་པ་དང་སྣང་ཡུལ་
མེད་པར་ཀུན་གཞིའི་ཐལ་ཕྲེང་དང་ཀུན་གཞིའི་དཀའ་འགྲེལ་ལས་གསུངས་པའི་
ཕྱིར་ཞེ་ན་ཞིབ་ཏུ་དཔྱོད།
ག༽ ཀུན་གཞིའི་ངོ་བོ་ནི་མ་སྒྲིབ་ལུང་མ་བསྟན་ཡིན་ཏེ། རྩ་བ་ལས།
ངོ་བོ་མ་བསྒྲིབས་ལུང་མ་བསྟན། །ཞེས་གསུངས་པའི་ཕྱིར། སྒྲིབ་མ་སྒྲིབ་
ནི་རང་ཉིད་སྒྲིབ་པ་ཡིན་མིན་ལ་དགོངས་ཀྱི་དེས་གཞན་སྒྲིབ་མ་སྒྲིབ་ལ་མི་འཇོག་
པར་ཉོན་ཡིད་ཀྱི་སྐབས་སུ་གསུངས་ལ། དེས་ན། སོ་སྐྱེས་རྒྱུད་ཀྱི་ཀུན་གཞི་
ཆོས་ཅན། སྒྲིབ་པ་ཡིན་པར་ཐལ། ཟག་བཅས་ཡིན་པའི་ཕྱིར། མ་ཁྱབ་ཅེ་
ན༑ སྒྲིབ་པ་དང་ཟག་བཅས་ཀྱི་ཁྱད་པར་ལ་དཔྱོད། ཀུན་གཞི་ཆོས་ཅན། མངོན་
སུམ་མ་ཡིན་པར་ཐལ། གསལ་སྣང་བྲལ་བའི་ཤེས་པ་ཡིན་པའི་ཕྱིར། དེར་
ཐལ། སྡེ་བདུན་ཡིད་ཀྱི་མུན་སེལ་ལས། རྣམ་པ་ཤིན་ཏུ་མི་གསལ་བ་ཐ་ན་
ཡིད་ཤེས་རྟོག་བཅས་ལས་ཀྱང་མི་གསལ་བར་འདོད་དགོས་པའི་ཕྱིར། ཞེས་
གསུངས་པའི་ཕྱིར་ཞེ་ན། སྐྱོན་མེད་དེ། དེ་ནི་ཀུན་གཞི་ལུང་དུ་མ་བསྟན་པར་
དགོངས་ཞེས་པའང་མི་འཐད་དེ། རྩ་བ་༡༧་ལས། ལུང་མ་བསྟན་དང་མི་གསལ་
256



ཀུན་གཞིའི་དཀའ་གནད་དོགས་སློང་།
ཕྱིར། །ཞེས་སོ་སོར་གསུངས་པའི་ཕྱིར། དེས་ན་ལུང་མ་བསྟན་དང་མི་གསལ་
པའི་ཁྱད་པར་ཕྱེས་ནས་རྩ་བའི་ཐལ་འགྱུར་ལ་ལན་འདེབས་ཚུལ་ཤེས་དགོས།
ང༽ གཟུང་ཆ་ཐུན་མོང་བ་འདོད་དམ་མི་འདོད་ཅེ་ན། ཤིན་ཏུ་དཀའ་
གནས་ཡིན་པས་ཇི་བཞིན་འགྲེལ་ནུས་བྲལ་ཡང་། མཁས་པའི་གསུང་རྒྱུན་
མི་འདྲ་བ་གཉིས་འབྱུང་བ་ལྟར་རིམ་བཞིན་འགོད་ན། དང་པོ་ནི། གཟུང་
ཆ་ཐུན་མོང་བ་ཞེས་པ་ནི་མ་བརྟགས་མ་དཔྱད་པའི་ཚེ་ན་ཡོད་པར་འདོད་དེ།
དཔེར་ན། གང་ཟག་གཉིས་ཀྱིས་ཐུན་མོང་དུ་བུམ་པ་གཅིག་ལ་ལྟ་བའི་ཚེ་གཉིས་
ཀ་ལ་བུམ་པ་སྣང་བ་གཅིག་མཐུན་དུ་འདོད་པས་དེའི་ཚེ་ཐུན་མོང་བ་ཁས་ལེན་
ཀྱང་ཤེས་པ་གང་གི་བདག་ཉིད་དུ་གྲུབ་མ་གྲུབ་དཔྱད་པའི་ཚེ་ཐུན་མོང་མིན་པའི་
གཟུང་ཆ་ལས་གཟུང་བ་ཡུལ་སྟེང་ནས་མི་རྙེད་པས་ཐུན་མོང་བ་མི་འདོད་པའི་
ཁས་ལེན་མཛད་ལ། དཀའ་འགྲེལ་”༡༣་ལས། དེའི་ཕྱིར་རྟེན་གཅིག་གི་ཀུན་
གཞི་ལ་དངོས་སུ་སྣང་བའི་དོན་ལྔ་ནི་རྟེན་དེའི་དབང་ཤེས་ལ་ལྐོག་ཏུ་གྱུར་པ་མ་
ཡིན་ནོ། ཞེས་དང་། དེ་ཉིད་”་ལས། དབང་ཤེས་ལ་དོན་ལྔར་སྣང་བ་དེ་
ཉིད་ཀ་ཀུན་གཞིའི་གཟུང་ཆ་ཉིད་ཡིན་ཏེ། ཞེས་གསུངས།
གཉིས་པ་ནི། སྤྱིར་མ་བརྟགས་མ་དཔྱད་པའི་ཡོད་གོ་མི་ཆོད་པས་གཟུང་
ཆ་ཐུན་མོང་བ་ཁས་མི་ལེན་ཏེ། གཞན་དུ་ན་ཤེས་པའི་བདག་ཉིད་དུ་མ་གྲུབ་
པ་ཡོད་དགོས་པ་ལས་དེ་ལྟར་མ་གྲུབ་པའི་ཕྱིར། གལ་ཏེ་གཟུང་ཆ་ཐུན་མོང་
བ་ཡོད་ཚེ་ལྷས་བྱིན་གྱི་མིག་ཤེས་ལ་གང་སྣང་བའི་སྔོན་པོ་དེ་མཆོད་སྦྱིན་གྱི་མིག་
ཤེས་ལ་སྣང་དགོས་ལ། དེ་ལྟར་ན་མིག་ཤེས་གཉིས་ཀྱང་རྫས་གཅིག་དང་གང་
257



གཟུར་གནས་ཀུནྡ་བཞད་པའི་འཛུམ་ཟེར། །
ཟག་རྒྱུད་གཅིག་ཏུ་ཐལ་བའི་འགལ་བརྗོད་མཛད། དཀའ་འགྲེལ་ལས།
དབང་པོ་ལྔ་དང་གཟུགས་སྒྲ་སོགས་དོན་ལྔར་སྣང་བ་འདི་དག་ལ་མ་དཔྱད་པ་
ན་ཕྱི་རོལ་ལྟ་བུར་ཀུན་ཏུ་ཆད་པར་སྣང་ལ། དེའི་ཚེ་ནི་དེ་དག་ཤེས་པའི་ངོ་
བོར་མི་འདོད་དེ། འཇིག་རྟེན་ན་གྲགས་པ་དང་། མ་དག་པའི་བློ་ལ་ཇི་ལྟར་
སྣང་བ་ལྟར་རྣམ་གཞག་བྱེད་དོ། ཞེས་གསུངས་པས་ཀྱང་གཟུང་ཆ་ཐུན་མོང་
བ་མེད་པར་ཤེས་སོ། ཁོ་ན་རེ། བལྟ་བྱ་ཐུན་མོང་བ་དང་། ཆོས་ཅན་མཐུན་
སྣང་བ་མེད་པར་ཐལ་ལོ་ཞེ་ན་སྐྱོན་མེད་དེ། གང་ཟག་གཉིས་ཀའི་བུམ་པ་ལ་
ལྟ་བའི་ཚེ་བུམ་པ་ལ་ལྟ་བ་མཚུངས་པ་དང་། དེ་ཕྱི་དོན་དུ་གྲུབ་མ་གྲུབ་རྩོད་པའི་
ཚེ་རྩོད་གཞི་བུམ་པར་གཉིས་ཀའི་ཁས་ལེན་པས་དེ་ཙམ་གྱིས་དེ་དང་དེའི་དོན་
ཚང་ངོ་། ད་དུང་འདོད་ཚུལ་སྔ་མའི་སྐབས་སུ་གཟུང་ཆ་ཐུན་མོང་བ་འདོད་
པའི་ཤེས་བྱེད་ཀྱི་ལུང་དག་གི་དགོངས་པ་ཡང་དབང་ཤེས་ལ་དབང་དོན་གང་
སྣང་བ་དེ་བཞིན་དུ་ཀུན་གཞི་ལའང་དབང་དོན་སྣང་དགོས་པའི་དོན་དུ་འགྲེལ་
པ་ལྟར་འཐད་དམ་དཔྱོད།
ཅ༽ གཟུགས་མེད་ཀྱི་ཀུན་གཞིའི་དམིགས་པ་ལ་དབང་དོན་ཡོད་པར་
ཐལ། གཟུགས་མེད་ཀྱི་གང་ཟག་གི་རྒྱུད་ཀྱི་དྲུག་པ་ཡིད་ཤེས་ཀྱིས་དབང་དོན་
རྟོགས་པའི་ཕྱིར་ཞེ་ན། མ་གྲུབ་སྟེ། དབང་དོན་མཚན་ཉིད་པ་སྣང་བའི་བག་
ཆགས་མ་སད་པས་མི་འཐད་དོ། འོ་ན། ཡིད་ཤེས་དེས་གཟུགས་མ་རྟོགས་
པར་ཐལ་ལོ་ཞེ་ན། སྐྱོན་མེད་དེ། གཟུགས་མཚན་ཉིད་པ་མ་རྟོགས་ཀྱང་ཆ་
འདྲ་བ་ཞིག་རྟོགས་པས་དེས་རྟོགས་གོ་ཆོད་པའི་དབང་དུ་བྱས་པ་སྟེ། དཔེར་
258
ཟ，



ཀུན་གཞིའི་དཀའ་གནད་དོགས་སློང་།
ན༑ གཞན་སེམས་ཤེས་པའི་མངོན་ཤེས་ཀྱིས་གཞན་སེམས་ཆ་འདྲ་བ་ཞིག་
རྟོགས་པའི་གཞན་སེམས་རྟོགས་ཚུལ་རྫོགས་པ་བཞིན་ནོ། གཟུགས་མེད་ཀྱི་
ཀུན་གཞི་ལ་གཟུགས་མི་སྣང་སྟེ། དེ་ན་གཟུགས་མེད་པའི་ཕྱིར་ཞེ་ན། འོ་ན།
ཕ་རི་ན་ཚུ་རི་རྟོགས་པའི་ཚད་མ་མེད་པར་ཐལ། ཕ་རི་ན་ཚུ་རི་མེད་པའི་ཕྱིར།
འདོད་མི་ནུས་ཏེ། ཕ་རི་དང་ཚུར་རི་དོན་གཅིག་པའི་ཕྱིར། ཞེས་རིགས་འགྲེས་
དཔྱོད། གཞན་ཡང་། དམྱལ་བ་བའི་ཀུན་གཞི་སྡུག་བསྔལ་མྱོང་བ་པོ་ཡིན་ཀྱང་
སྡུག་བསྔལ་མི་མྱོང་བའི་ཞིབ་ཆ་གལ་ཆེར་ཟུངས་ཤིག ཁོ་ན་རེ། དམྱལ་བ་
བའི་རྒྱུད་ཀྱི་ཀུན་གཞིས་སྡུག་བསྔལ་མི་མྱོང་བའི་ཞིབ་ཆ་མི་འཐད་དེ། དེ་ལྟ་
ན་དམྱལ་བའི་སྡུག་བསྔལ་སྔར་མ་མྱོང་ཞིང་གཏན་དུ་མི་མྱོང་བའི་ངན་སོང་གི་སེམས་
ཅན་ཡོད་པར་ཐལ་ལོ་ཞེ་ན་ཚིག་དོན་གྱི་ཟེར་མདའ་འཇུག་གམ་དཔྱོད།
གཞན་ཡང་། དབང་ཤེས་མངོན་དུ་གྱུར་སྐབས་ཀྱི་ཀུན་གཞིའི་སྣང་
བའི་དམིགས་པ་ལ་དངོས་ཀྱི་དམིགས་པ་དང་དབང་ཤེས་མངོན་དུ་མི་རྒྱུ་བའི་
དྲུག་པ་ཡིད་ཤེས་ཀྱི་སྐབས་ཀྱི་དབང་དོན་བག་ཆགས་བརྒྱུད་པའི་དམིགས་པར་
འཇོག་པའི་འགྲེལ་ཚུལ་ཞིག་དང་། འཇུག་ཤེས་དྲུག་པོ་གང་རུང་མ་བརྒྱུད་
པར་ཀུན་གཞི་ལ་སྣང་བའི་དབང་དོན་རྣམས་དངོས་ཀྱི་དམིགས་པ་དང་། དེ་
དྲུག་པོ་གང་རུང་བརྒྱུད་ནས་སྣང་བའི་དབང་དོན་རྣམས་བརྒྱུད་པའི་དམིགས་
པར་འཇོག་པའི་འགྲེལ་ཚུལ་ཏེ་དུ་མ་ཡོད། སྔ་མ་ལྟར་ན། དབང་ཤེས་རྒྱུ་
བའི་སྐབས་ཀྱི་ཀུན་གཞིའི་སྣང་བའི་དམིགས་པ་ཆོས་ཅན། ཀུན་གཞི་ལ་དངོས་
སུ་སྣང་བར་ཐལ། དེའི་དངོས་ཀྱི་དམིགས་པ་ཡིན་པའི་ཕྱིར། འདོད་མི་ནུས་
259



གཟུར་གནས་ཀུནྡ་བཞད་པའི་འཛུམ་ཟེར།
ཏེ༑ དབང་ཤེས་ཀྱིས་བར་དུ་ཆོད་པའི་ཕྱིར། མ་ངེས་པར་འདོད་ན། དེའི་
དངོས་དང་བརྒྱུད་པའི་ཚིག་དོན་ཇི་ལྟར་འགྲེལ་རྩོད། ཕྱི་མ་ལྟར་ན། འཇུག་
ཤེས་མ་བརྒྱུད་པར་སྣང་བའི་དབང་དོན་ངོས་འཛིན་གྱིས་དེ་ཀུན་གཞི་ལ་ཐད་ཀར་
རམ་དངོས་སུ་སྣང་མི་སྣང་དང་བརྒྱུད་པའི་དམིགས་པ་ལ་ཡང་འཇུག་ཤེས་བརྒྱུད་
ནས་སྣང་དགོས་དོན་ངོས་འཛིན་གྱིས་ཀུན་གཞི་ལ་དངོས་སུ་མི་སྣང་ཚུལ་དཔྱོད།
ཆ༽ རྣམ་སྨིན་ཁྱད་པར་གསུམ་ལྡན་ལ་ཀུན་གཞིའི་འཁོར་བཅས་སུ་
ངེས་ཀྱང་ཀུན་གཞི་ལ་རྣམ་སྨིན་གྱིས་མ་ཁྱབ་པ་ནི་སྤྲུལ་པའི་ལུས་རྟེན་ལ་གནས་
པའི་བྱང་འཕགས་ཀྱི་རྒྱུད་ཀྱི་ཀུན་གཞི་དེ། ཀུན་གཞི་གང་ཞིག རྣམ་སྨིན་མ་
ཡིན་པའི་ཕྱིར། དེར་ཐལ། ཀུན་གཞིའི་ཐལ་ཕྲེང་”ལས། དེ་རྣམ་སྨིན་གྱི་
རྣམ་ཤེས་མ་ཡིན་པར་ཐལ། རྣམ་སྨིན་མ་ཡིན་པའི་ཕྱིར་ན་མ་ཁྱབ། ཅེས་
གསུངས་པ་དང་། གཞན་དག རྣམ་སྨིན་ལ་ཁྱད་པར་གསུམ་ལྡན་མཛོད་
ལྟར་དགོས་པར་འདོད་པ་ཡང་མི་འཐད་དེ། དཀའ་འགྲེལ་ལས། འདིར་
ཅིའི་ཕྱིར་རྟེན་དུ་གྱུར་པའི་རྣམ་པར་ཤེས་པ་ཁོ་ན་རྣམ་པར་སྨིན་པ་ཞེས་བྱ། མིག་
སོགས་དབང་པོ་ལྔ་ཡང་རྣམ་སྨིན་མ་ཡིན་ནམ་ཞེ་ན། ཉེས་པ་མེད་དེ། ཞེས་
པ་ནས། ཁྱད་པར་གསུམ་དང་ལྡན་པ་ཞིག་དགོས་པ་ལས་དེ་ཀུན་གཞི་འཁོར་
བཅས་ལས་གཞན་པ་ལ་མི་རུང་བའི་ཕྱིར་ཏེ། ཞེས་གསུངས་པ་ལ་བརྟེན་ནས་
དབང་པོ་ལྔ་ཡང་རྣམ་སྨིན་དུ་མི་འཐད་དམ་ཟེར་ཏེ་དཔྱོད། ཁྱད་པར་གསུམ་
ལྡན་ལ་ཀུན་གཞི་འཁོར་བཅས་ཀྱིས་ཁྱབ་པར་འདོད་པ་ལ། ཀུན་གཞི་ཉམས་
མྱོང་གི་རང་རིག་ཆོས་ཅན་དུ་བཟུང་སྟེ་རྩོད་ལ། སྤྱིར་ལུགས་འདིར་རང་རིག་
260



ཀུན་གཞིའི་དཀའ་གནད་དོགས་སློང་།
འདོད་པའི་རྒྱ་བོད་ཀྱི་མཁས་པ་དང་རྗེ་ཡབ་སྲས་ཀྱི་གཞུང་ཚིག་གསལ་བོ་ཡོད་
མེད་བརྟག་དགོས་ཤིང་། ཀུན་གཞིའི་ཐལ་ཕྲེང་དུ་རང་རིག་འཇོག་པའི་ཤེས་
བྱེད་རྣམས་དེ་ལྟར་འདོད་པའི་ཁུངས་སུ་འགྲོ་འམ་དཔྱོད། ད་དུང་ཀུན་གཞིའི་
འཁོར་གྱི་ཚོར་བས་སྡུག་བསྔལ་མྱོང་བར་ཐལ། དེ་ལ་སྡུག་བསྔལ་སྣང་བའི་
ཕྱིར། ཁྱབ་སྟེ། རང་ཡུལ་རང་སྟོབས་ཀྱིས་མྱོང་བའི་སེམས་བྱུང་། ཚོར་
བའི་མཚན་ཉིད་ཡིན་པའི་ཕྱིར་ཞེ་ན། སྐྱོན་མེད་དེ། མྱོང་བ་ཞེས་པ་དོན་དུ་
མར་འཇུག་པ་ནི་དབང་ཤེས་འཁོར་གྱི་ཚོར་བས་ཡུལ་མྱོང་བ་ཞེས་པའི་སྐབས་
སུ་སྣང་ཙམ་ལས་གཞན་དུ་མི་འཐད་པ་དང་། ཡིད་ཤེས་འཁོར་གྱི་ཚོར་བས་
ཡུལ་མྱོང་ཞེས་པ་ནི་ཡུལ་དེ་དང་དེའི་ངོ་བོར་མྱོང་བ་དང་། སྒོམ་བྱུང་གི་མྱོང་
བ་ཞེས་པ་དཔྱད་དོན་ལ་གོ་བ་རྙེད་པའི་ཡིད་འགྱུར་བའི་མྱོང་བ་ཐོབ་པའི་དོན་
ལ་ཅི་འདོད་དུ་འཇུག་པར་གོམས་པ་ལའང་དེ་ལྟར་ཟེར། འོ་ན། ཚོར་བ་ལ་
སྡུག་བསྔལ་སྣང་བ་སྡུག་བསྔལ་མྱོང་བའི་དོན་དུ་མི་འཇོག་ན། དམྱལ་བ་བས་
སྡུག་བསྔལ་མི་མྱོང་བར་ཐལ། དེ་མྱོང་བྱེད་ཀྱི་ཚོར་བ་མེད་པའི་ཕྱིར་ཏེ། སྡུག་
བསྔལ་སྣང་བ་ལ་མི་འཐད་པ་གང་ཞིག ཚོར་བ་རང་ཉིད་སྡུག་བསྔལ་དུ་མི་
འཐད་པའི་ཕྱིར། ཕྱི་མ་མ་གྲུབ་ཅེ་ན། ཚོར་བ་སྡུག་བསྔལ་གྱིས་རང་ཉིད་
མྱོང་བར་ཐལ། འདོད་པའི་ཕྱིར། འདོད་མི་ནུས་ཏེ། མྱོང་བྱ་མྱོང་བྱེད་
གཅིག་ཏུ་ཐལ་བའི་ཕྱིར་ཞེ་ན། ངོ་བོར་བསྐྱེད་ནས་མྱོང་ཚུལ་ཡིན་པས་སྐྱོན་
མེད་ཀྱི་ལན་ཁ་ཅིག་གདབ་ཅིང་སྔ་ཕྱི་མི་འགལ་ཚུལ་དཔྱོད།
ཇ༽ ཀུན་གཞིའི་རྣམ་ཤེས་ཐེག་དམན་གྱི་སྒོམ་ལམ་རྡོ་རྗེ་ལྟ་བུ་དང་
261



གཟུར་གནས་ཀུནྡ་བཞད་པའི་འཛུམ་ཟེར། །
ཐེག་ཆེན་གྱི་ས་བརྒྱད་པའི་བར་དུ་རྒྱུན་མི་འཆད་པར་འཇུག་ཅིང་དེའི་ཡན་གྱིས་
ལྡོག་པ། ཀུན་གཞི་ཡོད་པ་མ་ཡིན་ཏེ། །ཞེས་སོགས་ཀྱི་དོན་དུ་འཆད་པ་དང་།
ཀུན་གཞིའི་རིགས་རྒྱུན་བར་མ་ཆད་དུ་ལྷག་མེད་དང་རྒྱུན་མཐའི་བར་དུ་འཇུག་
པ༑ ལྷག་མ་མེད་དང་རྡོ་རྗེ་ལྟའི། །ཞེས་སོགས་ཀྱིས་འཇུག་ལྡོག་གི་དོན་དུ་
འདོད་པའི་ཞིབ་ཆ་འབྱེད། དེ་ལྟར་ན་ཀུན་གཞིའི་རྣམ་ཤེས་ཀྱི་རྒྱུན་ཆད་པར་
གནས་གྱུར་མེ་ལོང་ཡེ་ཤེས་ཀྱི་ངོ་བོར་འགྱུར་བ་མི་འཐད་པར་ཐལ་ལོ་ཞེ་ན།
ཀུན་གཞིའི་རྫས་རྒྱུན་ལ་དགོངས་པའི་སྐྱོན་སྤོང་མཛད་ནས་ཀུན་གཞི་ཡིན་པའི་
རྒྱུན་དང་རིགས་རྒྱུན་དེའི་རྫས་རྒྱུན་གསུམ་གྱི་ངོ་བོ་སོ་སོར་ངོས་འཛིན་གྱིས་
དང་པོ་ས་བརྒྱད་པ་དང་བར་བ་རྒྱུན་མཐའི་བར་དུ་དང་ཕྱི་མའི་རྒྱུན་ཆད་དུ་མེད་
པའི་ཞིབ་ཆ་ཕྱེའོ། ཁོ་ན་རེ། ངན་སོང་བའི་རྒྱུད་ཀྱི་ཀུན་གཞིའི་རྣམ་ཤེས་
ཆོས་ཅན། ཁྱོད་ཡིན་པའི་རྒྱུན་དེ་ས་བརྒྱད་པའི་བར་དུ་འཇུག་པར་ཐལ། ངོས་
འཛིན་དང་པོའི་འཇུག་ལྡོག་གི་མཚམས་འཐད་པའི་ཕྱིར། འདོད་མི་ནུས་ཏེ།
ངན་སོང་བའི་རྒྱུད་ཀྱི་ཕུང་པོ་ཡིན་པའི་ཕྱིར། ཁྱབ་སྟེ། ཀུན་བཏུས་ལས། ངན་
སོང་བའི་ཕུང་ཁམས་སྐྱེ་མཆེད་རྣམས་མཐོང་བས་སྤངས་བར་བལྟ་བར་བྱའོ།
ཞེས་གསུངས་པའི་ཕྱིར་ཞེ་ན་དཔྱོད། ཀུན་གཞིའི་ཐལ་ཕྲེང་ལྟར་ན་རྫས་ཀྱི་
ཀུན་གཞིའི་རྣམ་ཤེས་ས་བརྒྱད་པའི་བར་དུ་དང་། སྤྱིར་ཀུན་གཞི་རྒྱུན་མཐའི་
བར་དུ་འཇུག་ཅིང་དེའི་རྗེས་སུ་ལྡོག་པའི་འདོད་ཚུལ་ཡོད་དེ། སྔ་མ་ནི། རྩ་
བ་༡༡་ལས། དེའི་ཕྱིར་དབང་ཐོབ་དགྲ་བཅོམ་ལ། །ཞེས་སོགས་ཀྱིས་བསྟན།
ཕྱི་མ་ནི། རྩ་བ་ལས། ལྷག་མ་མེད་དང་རྡོ་རྗེ་ལྟའི། །ཞེས་སོགས་ཀྱིས་
262



ཀུན་གཞིའི་དཀའ་གནད་དོགས་སློང་།
བསྟན་པར་གསུངས། མཐོང་ལམ་མཉམ་བཞག་པའི་རྒྱུད་ཀྱི་ཀུན་གཞི་ཆོས་
ཅན། ཉོན་ཡིད་ཀྱིས་བདག་ཏུ་སྦྱོར་བ་མ་ཡིན་པར་ཐལ། དེའི་རྒྱུད་ལ་ཉོན་
ཡིད་མངོན་གྱུར་དུ་མེད་པའི་ཕྱིར་ཞེ་ན། ཁ་ཅིག འདོད་དེ། མཐོང་ལམ་
མཉམ་བཞག་པའི་རྒྱུད་ཀྱི་ཀུན་གཞི་དེ་དེའི་མཚན་ཉིད་ཀྱི་ཟུར་གྱི་རིགས་གནས་
ཀྱི་བསྡུ་བྱ་ཡིན་པའི་ཕྱིར། ཞེས་ཟེར། ཁོ་བོས་མ་ཁྱབ་པའི་ལན་གདབ་སྟེ།
ཉོན་ཡིད་དང་དེའི་མཚམས་སྦྱོར་བའི་ནུས་པ་མཐུ་ཅན་ཡོད་པ་ལ་ཉོན་ཡིད་ཀྱིས་
བདག་ཏུ་སྦྱོར་བ་ཞེས་བཤད་ཀྱི་ཉོན་ཡིད་མངོན་གྱུར་དུ་ཡོད་མེད་ལ་མི་བྱའོ།
དེ་ཡང་ས་བརྒྱད་པ་ཡན་ཆད་དུ་ཉོན་ཡིད་ཀྱིས་བདག་ཏུ་སྦྱོར་བ་དང་དེའི་ས་བོན་
གྱིས་རྒྱུ་འབྲས་སུ་སྦྱོར་བ་གང་ཡང་མེད་དེ། དེའི་ཚེ་སྲིད་ཞི་མཉམ་ཉིད་ཀྱི་
སྦྱོར་བ་ཐོབ་པས་ཉོན་ཡིད་ཀྱིས་བདག་ཏུ་སྦྱོར་བའི་འཇིགས་པ་ཉམས་སྨད་པར་
བྱས་པའི་ཕྱིར། འོན་ཀྱང་ས་བརྒྱད་པ་ཡན་ཆད་གྱིས་དེ་དག་སྤངས་པ་མ་ཡིན་
པར་དེ་ཡན་ཆན་དུའང་དེའི་སྦྱོར་བ་མེད་ཀྱང་ས་བོན་ཡོད་དམ་སྙམ་སྟེ་དཔྱོད།
ཉ༽ སྒོ་བྱེད་ཚོགས་བདུན་པོ་གང་རུང་འགག་པ་ལ་མངོན་དུ་ཕྱོགས་
པའི་བཞག་པའི་ནུས་པ་ཞིག་ལ་བརྟེན་པ་ས་བོན་གྱི་ཀུན་གཞི་ཟེར། འོ་ན། ས་
བོན་གྱི་ཀུན་གཞི་ཆོས་ཅན། རང་སྒོ་བྱེད་རྣམ་ཤེས་དང་དུས་མཉམ་པར་ཐལ།
རྩ་བ་ལས། འགག་ལ་མངོན་དུ་ཕྱོགས་པའི་ཚེ། །བཞག་པའི་ནུས་པའོ། །ཞེས་
གསུངས་པའི་ཕྱིར་ཞེ་ན། རང་ཉིད་སྒོ་བཞིན་པའི་དུས་ལ་དགོངས་པས་སྐྱོན་
མེད་ཀྱི་ལན་འདེབས་ཚུལ་ཞིག་དང་། དེའི་ཚེ་ས་བོན་བཞག་ཅིང་མ་གྲུབ་པའི་
ཁས་བླངས་ཚུལ་ཡང་ཡོད་པས་གང་བདེ་དཔྱོད། རང་བཞིན་གནས་རིགས་
263



གཟུར་གནས་ཀུནྡ་བཞད་པའི་འཛུམ་ཟེར། །
ལྟ་བུ་ཀུན་གཞིའི་སྟེང་གི་ས་བོན་ཡིན་ཀྱང་ས་བོན་གྱི་ཀུན་གཞིར་མི་རུང་བ་ནི་
འཇོག་བྱེད་ཀྱིས་གསར་དུ་བཞག་པ་ལ་མི་ལྟོས་པའི་རྒྱུ་མཚན་གྱིས་སོ། རྩོད་
པའི་ཚེ། ཀུན་གཞི་དང་མཐུན་པའི་ཆོས་གང་ཞིག ཟག་བཅས་ཟག་མེད་གང་
རུང་གིས་བསྡུས་པ། ས་བོན་ནམ་བག་ཆགས་ཀྱི་དོན་དུ་རུང་སྙམ། འགོག་
སྙོམས་པའི་རྒྱུད་ཀྱི་ཀུན་གཞི་ཆོས་ཅན། ཁྱད་ཆོས་ལྔ་ལྡན་ཡིན་པར་ཐལ། ས་
བོན་གྱི་བསྒོ་གཞི་ཡིན་པའི་ཕྱིར། ཁྱབ་སྟེ། རྩ་བ་༡༡“ལས། བརྟན་ལུང་མ་
བསྟན་བསྒོ་བྱ་བ། །ཞེས་པ་ནས། ཁྱད་པར་ལྔ་དང་ལྡན་པའོ། །ཞེས་གསུངས་
པའི་ཕྱིར། འདོད་མི་ནུས་ཏེ། སྒོ་བྱེད་དང་བསྒོ་གཞི་སྐྱེ་འགག་དུས་གཅིག་
པའི་འབྲེལ་བ་ལྡན་དགོས་པ་གང་ཞིག དེའི་རྒྱུད་ལ་སྒོ་བྱེད་མེད་པའི་ཕྱིར། རྟགས་
དང་པོ་གྲུབ་སྟེ། དཀའ་འགྲེལ་༧༡”ལས། སྒོ་བྱེད་དང་བསྒོ་གཞི་སྐྱེ་འགག་
དུས་གཅིག་ལ་བྱས་པའི་འབྲེལ་བ་དང་ལྡན་པ་ཞིག་དགོས་སོ། ཞེས་གསུངས་
པའི་ཕྱིར། དཀའ་འགྲེལ་ལས་འདིས་ནི་རྒྱུད་ཐ་དད་པ་དང་དུས་མི་མཉམ་
པ་བསྒོ་བྱེད་དུ་མི་རུང་བར་གསུངས་པ་ལ་དོགས་པ་སློང་ན། ཐ་མལ་བའི་སྐྱེ་
བོ་ཞིག་གིས་རྒྱུད་ཐ་དད་པའི་གང་ཟག་ཅིག་ལ་མི་ལྟ་བུ་ཞིག་གསོད་པར་བསྐུལ་
ཏེ་རང་ཉིད་དགེ་སེམས་ལ་གནས་ཚེ། གང་ཟག་དེས་མི་གསོད་པའི་དངོས་
གཞི་གྲུབ་པ་ན་སྐུལ་བ་པོ་དེ་ལ་སྲོག་གཅོད་ཀྱི་ལས་འབྱུང་ངམ་མི་འབྱུང་། དང་
པོ་ལྟར་ན། ལས་དེ་སད་བྱེད་ཀྱི་བག་ཆགས་འཇོག་པ་པོ་དང་འཇོག་བྱེད་གང་
ཡིན་དང་། དགེ་མི་དགེ་དུས་མཉམ་དུ་རྒྱུད་གཅིག་ལ་འཇུག་པར་ཐལ་ལོ། ཕྱི་
མ་ལྟར་ན། གང་ཟག་བརྒྱའི་སྲོག་གཅོད་ཀྱི་ཀུན་སློང་སྔོན་དུ་སོང་བའི་སྒོ་ནས་
264



ཀུན་གཞིའི་དཀའ་གནད་དོགས་སློང་།
དེ་དག་ལས་གཅིག་གིས་སེམས་ཅན་བསད་པ་ལ་སྲོག་བཅད་པའི་ལས་ཚང་མར་
ཆ་མཉམ་པར་འབྱུང་བར་གསུངས་པའི་མདོ་བསྟན་དང་འགལ་ལོ། །
ཏ༽ རྣམ་རིག་དང་པོ་དགུའི་ལུས་དང་ལུས་ཅན་གྱི་རྣམ་རིག་ལྟ་བུ་
མངོན་བརྗོད་ཀྱི་བག་ཆགས་ལས་འབྱུང་བར་གསུངས་མོད། སྒྲས་ཟིན་དགོངས་
པར་མི་རུང་སྟེ། དེ་དག་བདག་ལྟ་དང་སྲིད་པའི་ཡན་ལག་གི་བག་ཆགས་ལས་
བྱུང་བའི་ཕྱིར་ཏེ། དེ་གཉིས་རེ་རེ་ནས་ཉོན་ཡིད་དང་སྡུག་བདེན་ཡིན་པའི་ཕྱིར་
ཟེར་བ་ལ། སྤྱིར་དེ་གཉིས་དེ་ལྟར་དུ་རུང་ཡང་བག་ཆགས་གསུམ་དུ་བྱེད་པ་
ན་མངོན་བརྗོད་ཀྱི་བག་ཆགས་ལས་འབྱུང་གི་གཞན་གཉིས་ལས་མི་འབྱུང་སྟེ།
སྐབས་འདིར་ལུས་ཅན་གྱི་རྣམ་རིག་ལྟ་བུ་མངོན་བརྗོད་ཀྱི་བག་ཆགས་ལས་བྱུང་
བར་གསུངས་པ་ནི་ངའི་ལག་པ་དང་ངའི་ཕུང་པོ་ལྟ་བུ་རིགས་མཐུན་གྱི་ཐ་སྙད་
འདོགས་པའི་ཡིད་ཤེས་བསྐྱེད་ཚུལ་ལས་ཉོན་ཡིད་ཀྱི་ངོ་བོར་བསྐྱེད་ཚུལ་དེ་མ་
ཡིན་ཞིང་། བག་ཆགས་གསུམ་དུ་ཕྱེ་བའི་བདག་ལྟའི་བག་ཆགས་ཀྱང་བདག་
དང་གཞན་དུ་སྣང་བ་འབྱུང་བའི་ས་བོན་ལས་ངོ་བོར་སྐྱེད་བྱེད་ཀྱི་ས་བོན་མ་
ཡིན་པའི་ཞིབ་ཆ་འཐད་དམ་སྙམ་སྟེ་དཔྱོད། ད་དུང་། ཉེ་བར་སྤྱད་བྱའི་རྣམ་
རིག་ཆོས་ཅན། མངོན་བརྗོད་ཀྱི་བག་ཆགས་ལས་བྱུང་བ་མ་ཡིན་པར་ཐལ།
དེའི་སྔ་རོལ་ཏུ་གྲུབ་པའི་ཕྱིར། དེར་ཐལ། ཐ་སྙད་འདོགས་པའི་ཡིད་ཤེས་
དེ་ཉེ་བར་སྤྱད་བྱའི་འབྲས་བུ་ཡིན་པའི་ཕྱིར་ཏེ། དེ་འཛིན་ཚད་མའི་འབྲས་
བུ་ཡིན་པའི་ཕྱིར། དེར་ཐལ། དེ་ལྟར་དུ་དྲང་ངེས་མཐའ་དཔྱོད་ལས་གསུངས་
པའི་ཕྱིར་ཞེ་ན་ཐག་གཅོད་དཀའ་བས་དཔྱོད། འགའ་ཞིག ལུས་དང་ལུས་
265



གཟུར་གནས་ཀུནྡ་བཞད་པའི་འཛུམ་ཟེར། །
ཅན་གྱི་རྣམ་རིག་རྣམས་མངོན་བརྗོད་ཀྱི་བག་ཆགས་སད་སྟོབས་ཀྱིས་གྲུབ་མོད།
དེ་སད་པ་ལས་མ་བྱུང་བའི་ཞིབ་ཆ་འབྱེད་པ་དང་། ཀེའུ་ཚང་ཀུན་གཞིའི་དཀའ་
འགྲེལ་”་ལས། ལུས་དང་ལུས་ཅན་ལ་སོགས་པ་འདི་དག་ཀུན་རྟོག་དེའི་ཡུལ་
ཡིན་པ་ལ་བསམས་ནས་དེ་ལྟར་དུ་གསུངས་སོ། ཞེས་གསུངས་པས་སྔ་ཕྱི་གང་
འཐད་དཔྱོད། ས་བོན་འདི་དག་གི་འཇུག་ལྡོག་གི་མཚམས་གང་ཞེ་ན། ཀུན་
གཞིའི་ས་བོན་དང་ས་བོན་གྱི་སྦྱོར་བའི་ཁྱད་པར་ཕྱེ་ནས་དང་པོ་ནི་སངས་མ་
རྒྱས་བར་དུ་འཇུག་ལ། ཕྱི་མ་ནི་ས་བརྒྱད་པའི་བར་དུ་འཇུག་ཅིང་ལྡོག་སྟེ། དཀའ་
འགྲེལ་ལས། དེ་ལྟ་བུའི་ས་བོན་གྱི་ཆ་དེའི་ལྡོག་དུས་གང་ཞེ་ན། ཞེས་སོགས་
གསུངས་པའི་ཚིག་གིས་དེ་འདྲའི་ས་བོན་གྱི་སྦྱོར་བའི་ལྡོག་མཚམས་བསྟན་པ་
ཡིན་ཏེ། གཞན་དུ་ན་དེའི་མཇུག་ཏུ་བག་ཆགས་གསུམ་གྱི་འཇུག་ལྡོག་བྱེ་བྲག་
ཏུ་བཤད་པ་དོན་མེད་དུ་ཐལ་སྙམ་སྟེ་དཔྱོད།
ཐ༽ སྐབས་འདིའི་རྫས་གཅིག་ཐ་དད་ཀྱི་རྫས་དེ་རྫས་སུ་གྲུབ་པའམ་
རྫས་ཡོད་ལ་བཤད་ཚུལ་ཞིག་དང་། རིགས་མཐུན་འདུས་པའི་རྫས་ལ་བཤད་
ཚུལ་གཉིས་ལས་སྔ་མ་ལེགས་སམ་སྙམ་སྟེ་རྒྱས་པར་ཕར་སྤྱི་ཟུར་མཆན་དུ་
གཟིགས་དགོས། ཁོ་ན་རེ། རྫས་ཡོད་ཀྱི་གཅིག་ཐ་དད་ལ་མི་འཐད་དེ། བཏགས་
ཡོད་དུ་རྟོགས་ན་རྫས་ཡོད་ཁེགས་པའི་ཁྱབ་པ་གང་ཞིག བཏགས་ཡོད་དེ་རྫས་
གཅིག་ཐ་དད་གང་ཡང་མིན་པའི་རྟགས་ཡང་དག་ཏུ་གསུངས་པའི་ཕྱིར། དང་
པོར་གྲུབ་སྟེ། རྫས་བཏགས་དངོས་འགལ་ཡིན་པའི་ཕྱིར། ཕྱི་མ་གྲུབ་སྟེ།
རྩ་བ་”་ལས། དེས་ན་རྟེན་ལས་དེ་ཉིད་དང་། །གཞན་དུ་བརྗོད་དུ་མེད་པ་
266



ཀུན་གཞིའི་དཀའ་གནད་དོགས་སློང་།
སྟེ༑ ༑བཏགས་ཡོད་ཙམ་དུ་གནས་ཕྱིར་རོ། །ཞེས་གསུངས་པའི་ཕྱིར་ཞེ་ན།
སྐྱོན་མེད་དེ། བཏགས་ཡོད་དེ་རྫས་གཅིག་ཐ་དད་གང་ཡང་མིན་པའི་རྒྱུ་མཚན་
ཡང་དག་ལས་རྟགས་ཡང་དག་མིན་སྙམ་སྟེ། དཔེར་ན། ཀུན་བཏགས་མཚན་
ཉིད་ངོ་བོ་ཉིད་མེད་པ་ཡིན་པའི་རྟགས་སུ་དགག་སྒྲུབ་གཉིས་གསུངས་པ་རྒྱུ་མཚན་
ཡང་དག་ལས་རྟགས་ཡང་དག་ཏུ་འཐད་དཀའ་བ་བཞིན་སྙམ་མོ། སྤྱིར་རྫས་
གཅིག་དང་ཐ་དད་ཀྱི་དོན་ཡོད་དེ། མངོན་སུམ་ལ་སྣང་ཚུལ་སོ་སོར་མེད་པའི་
རིགས་སུ་གནས་པའི་རྫས་སུ་དམིགས་པ། དང་པོའི་དོན། རིགས་གནས་
ཀྱི་དགོས་པ་ནི་སྔོན་པོ་དང་སྔོན་པོའི་དྲི་ལྟ་བུ་རྫས་གཅིག་ཏུ་བསྡུ་ཆེད་དོ།
མངོན་སུམ་ལ་སྣང་ཚུལ་སོ་སོར་ཡོད་པའི་རིགས་སུ་གནས་པའི་རྫས་སུ་
དམིགས་པ། ཕྱི་མའི་དོན། རིགས་གནས་ཀྱི་དགོས་པ་ནི་སྔ་མ་ལྟ་བུ་གཅོད་
ཆེད་ཡིན་ནོ། འདི་ལ་བརྟེན་ནས་རྫས་གཅིག ཁྱབ་མཉམ་རྫས་གཅིག ལྷན་
ཅིག་དམིགས་ངེས་ཀྱིས་རྫས་གཅིག གྲུབ་བདེ་རྫས་གཅིག་སོགས་སོ་སོའི་
གོ་དོན་གྱི་གནད་ལ་བརྟག་པར་བྱའོ། ། །
ད༽ ཉན་རང་དགྲ་བཅོམ་ལ་བསམ་གྱིས་མི་ཁྱབ་པའི་ཡིད་ལུས་ལེན་
པ་ཡོད་དམ་མེད། དང་པོ་ལྟར་ན། ཡོངས་སུ་བསྒྱུར་པ་པོས་ལྷག་བཅས་ཀྱི་
རྟེན་དེ་ལ་ཆོས་སྐུ་མངོན་དུ་མཛད་པ་ཡིན་པས་འཆི་བའི་ཚེ་ལུས་རྟེན་འདོར་སྐྱོན་
འཇུག་པ་ཐལ་ལོ། ཕྱི་མ་ལྟར་ན། མི་འཐད་དེ། དཔལ་ཕྲེང་གི་མདོ་ལས།
མ་རིག་བག་ཆགས་ཀྱི་སའི་རྐྱེན་གྱིས་ཟག་པ་མེད་པའི་ལས་ཀྱི་རྒྱུ་ལས་དགྲ་བཅོམ་
པ་དང་རང་སངས་རྒྱས་དང་དབང་ཐོབ་པའི་བྱང་ཆུབ་སེམས་དཔའ་རྣམས་
267



གཟུར་གནས་ཀུནྡ་བཞད་པའི་འཛུམ་ཟེར།
ཀྱིས་ཡིད་ཀྱི་རང་བཞིན་གྱི་ལུས་གསུམ་འབྱུང་སྟེ། ཞེས་གསུངས་པའི་ཕྱིར་
ཞེ་ན། དང་པོར་མ་ཁྱབ་སྟེ། ཡོངས་སུ་བསྒྱུར་པ་པོའི་དགྲ་བཅོམ་པས་ཡིད་
ལུས་ཀྱི་སྐྱེ་བ་ལེན་པ་ལ་སྐྱེ་འཆི་མཚན་ཉིད་པ་མི་དགོས་པས་ལུས་རྟེན་འདོར་
སྐྱོན་མི་འཇུག་པའི་ཞིབ་ཆ་ལེགས་སམ་དཔྱོད། གཞན་ཡང་། ལུགས་འདིར་
ཉན་རང་ལྷག་མེད་ཀྱི་ཚེ་འདུས་བྱས་ཀྱི་རྒྱུན་ཆད་ཀྱང་ཐེག་ཆེན་ལྷག་མེད་ཀྱི་
དབྱིངས་ལས་གཞན་དོན་བྱེད་པའི་སྐུར་ལྡང་བས་བེམ་པོའི་རྒྱུན་ཆད་ཀྱང་ཤེས་
པ་དང་ལྡན་མིན་གྱི་རྒྱུན་ཆད་པ་མིན་ཏེ། གཞན་དུ་ན་གཞན་དོན་བྱེད་པ་པོའི་
རྒྱུན་དང་དེ་གང་དུ་གནས་པའི་རྟེན་བཞག་ཏུ་མེད་པར་ཐལ་ལོ། དཀའ་
འགྲེལ་༡༦”ལས་ཀྱང་། འདུས་བྱས་ཀྱི་འཇུག་པ་རྒྱུན་ཆད་པའི་མཚན་མ་མེད་
པའི་དབྱིངས་འབའ་ཞིག་གོ། ཞེས་གསུངས་པ་དང་། ཡང་དེ་ཉིད་༡༦་ལས།
བེམ་རིག་གི་འཇུག་པ་ཐམས་ཅད་ཉེ་བར་ཞི་བ་དེ་བཞིན་ཉིད། ཅེས་གསལ་
བོར་གསུངས་པ་ཡང་ལྷག་མེད་དབྱིངས་སུ་ཞུགས་པའི་དུས་ལ་དགོངས་སོ། །
ན༽ དམིགས་པ་ཀུན་གཞི་ལ་དམིགས་ནས་བདག་ཏུ་གྲུབ་པར་འཛིན་
ཚུལ་དེ་རང་རྐྱ་ཐུབ་པའི་རྫས་སུ་གྲུབ་པར་འཛིན་ཚུལ་ཡིན་ན་བློ་དོན་མཐུན་དུ་
འགྱུར་ཏེ། དབུ་མ་དགོངས་པ་རབ་གསལ་ལས། དེ་ཡང་ལུགས་དེ་དག་
ཉན་རང་གིས་གང་ཟག་རྫས་ཡོད་དུ་མེད་པར་རྟོགས་པར་འདོད་ཀྱང་། རྣམ་
ཤེས་གཉིས་པོ་རྫས་ཡོད་དུ་མེད་པར་རྟོགས་པར་མི་འདོད་པས་གང་ཟག་རང་
རྐྱ་ཐུབ་པའི་རྫས་སུ་མེད་པར་སྨྲ་བ་ནི་གང་ཟག་གི་ལྡོག་པ་ནས་འདོད་པ་ཡིན་གྱི་
གང་ཟག་གི་མཚན་གཞིའི་རྣམ་ཤེས་ལ་དེ་ལྟར་འདོད་པ་མིན་ནོ། ཞེས་གསུངས་
268



ཀུན་གཞིའི་དཀའ་གནད་དོགས་སློང་།
པའི་ཕྱིར། ད་དུང་གང་ཟག་རང་ལྡོག་བདག་ཏུ་གྲུབ་པར་འཛིན་ཚུལ་ལ་འདོད་
པ་དང་། ཀུན་གཞི་ལ་དམིགས་ནས་ཕུང་པོ་དང་མཚན་ཉིད་མི་མཐུན་པར་འཛིན་
ཚུལ་ཡིན་ཟེར་བ་སོགས་དུ་མ་ཡོད་པས་དཔྱོད། ཉོན་ཡིད་ཆོས་ཅན། སྒྲིབ་
པ་ཡིན་པར་ཐལ། གྲོགས་ཉོན་མོངས་ཀྱི་སྟོབས་ཀྱིས་སྒྲིབ་པ་ཅན་ཡིན་པའི་
ཕྱིར། ཁྱབ་སྟེ། སྐབས་འདིའི་སྒྲིབ་མ་སྒྲིབ་ཅེས་རང་ཉིད་སྒྲིབ་པའམ་མ་སྒྲིབ་
པ་དཔྱོད་པ་ཡིན་གྱི་དེས་གཞན་ལ་སྒྲིབ་མ་སྒྲིབ་མ་ཡིན་པར་དཀའ་འགྲེལ་ལས་
གསུངས་པའི་ཕྱིར། ཁོ་ན་རེ། ཉོན་ཡིད་ཆོས་ཅན། སྒྲིབ་པ་མ་ཡིན་པར་
ཐལ། དཀའ་འགྲེལ་༡༧༡ལས། བདུན་ཡིད་ནི་ཉོན་མོངས་པ་བཞིའི་གཞན་
སྟོབས་ཀྱིས་ཉོན་མོངས་ཅན་དུ་གྱུར་པ་ཡིན་ལ། རང་གི་ངོ་བོ་ཉིད་ཀྱིས་མ་ཡིན་
པས། ཞེས་གསུངས་པའི་ཕྱིར་ཞེ་ན་སྔ་ཕྱིར་དཔྱོད། ཉོན་ཡིད་ཆོས་ཅན།
ཁྱོད་ཀྱི་འཁོར་དུ་སེམས་བྱུང་དགུ་ཁོ་ནར་མ་ངེས་པར་ཐལ། བཅོ་ལྔ་འབྱུང་
བའི་ཕྱིར་ཞེ་ན། སྐྱོན་མེད་དེ། སེམས་བྱུང་རྫས་ཡོད་ལ་དགོངས་པས་སོ།
འདི་ལ་བརྟེན་ནས་སེམས་བྱུང་རྫས་བཏགས་ཀྱི་ཁྱད་པར་ལ་དཔྱོད། ཉོན་ཡིད་
འཁོར་གྱི་རྒོད་པ་འདོད་ཆགས་ཡིན་ནམ་མ་ཡིན། དང་པོ་ལྟར་ན། མི་འཐད་
པར་ཐལ། གཙོ་སེམས་གཅིག་གི་འཁོར་དུ་སེམས་བྱུང་རྫས་མཚུངས་དུ་མར་
ཐལ་བའི་ཕྱིར་ཏེ། ཉོན་ཡིད་དེ་ཉོན་མོངས་ཅན་གྱི་སེམས་བ།ང་ཞིག དེའི་
འཁོར་དུ་རྒོད་པ་དང་བདག་ཆགས་སོ་སོར་འབྱུང་བའི་ཕྱིར། ཕྱི་མ་ལྟར་ན།
མི་འཐད་དེ། ཀུན་གཞིའི་ཐལ་ཕྲེང་”ལས། འདོད་ཆགས་ཡིན་ན་རྩ་ཉོན་
དྲུག་པོ་གང་རུང་ཡིན་པའི་མ་ཁྱབ་པར་ཐལ། ཉོན་ཡིད་འཁོར་གྱི་རྒོད་པ་འདོད་
269



གཟུར་གནས་ཀུནྡ་བཞད་པའི་འཛུམ་ཟེར།
ཆགས་ཡིན་པའི་ཕྱིར་ཞེ་ན་འདོད་པ་ཡིན་ཏེ། ཞེས་གསུངས་པའི་ཕྱིར། དེ་
བཞིན་དུ་ཀུན་གཞིའི་འཁོར་དུའང་སེམས་བྱུང་ལྔ་ཁོ་ནར་མ་ངེས་པར་ཐལ། དེའི་
འཁོར་དུ་སེམས་བྱུང་བཏགས་ཡོད་པ་འབྱུང་བའི་ཕྱིར། དེར་ཐལ། ཉོན་
ཡིད་ལ་དེ་ལྟར་འབྱུང་བ་གང་ཞིག མཚུངས་པའི་ཕྱིར་ཞེ་ན་དཔྱོད། །
པ༽ ཉོན་ཡིད་དེ་ཐེག་དམན་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་གྱི་
བར་དུ་འཇུག་ཅིང་ལྡོག་པ་དང་། ཐེག་ཆེན་གྱི་ས་བརྒྱད་པའི་བར་དུ་འཇུག་
ཅིང་ལྡོག་པར་འདོད་པ་ལ། ཁོ་ན་རེ། དེ་ལྟར་མི་འཐད་པར་ཐལ། ཉན་
ཐོས་སྒོམ་ལམ་བར་ཆད་མེད་ལམ་གྱི་སྐབས་སུ་ཉོན་ཡིད་མི་ལྡོག་པའི་ཕྱིར། དེར་
ཐལ། དེས་བདག་ཏུ་སྦྱོར་བའི་ཀུན་གཞི་མི་ལྡོག་པའི་ཕྱིར་ཏེ། ཀུན་གཞིའི་
རྩ་བ་༡”ལས། དབང་ཐོབ་དགྲ་བཅོམ་མཐར་ཐུག་གོ། །ཞེས་གསུངས་པའི་
ཕྱིར་ཞེ་ན་དཔྱོད། ཁ་ཅིག ཉོན་ཡིད་ཡིན་ན། ཁྱོད་རྒྱུན་དང་བཅས་པ་ཟད་
རུང་ཡིན་པས་ཁྱབ་སྟེ། དེ་ཡིན་ན་ཉོན་སྒྲིབ་ཡིན་པའི་ཁྱབ་པའི་ཕྱིར། འདོད་
མི་ནུས་ཏེ། དེ་ལྟ་ན་ཉོན་ཡིད་ལ་གནས་གྱུར་མཉམ་ཉིད་ཡེ་ཤེས་ཀྱི་ངོ་བོར་
འགྱུར་བ་ཞིག་མེད་པར་ཐལ་ལོ་ཞེ་ན་ཞིབ་ཏུ་བརྟག་གོ། ཁོ་ན་རེ། ཉོན་ཡིད་
ཆོས་ཅན། ཁྱོད་ཀྱི་འཇུག་ལྡོག་ཀུན་གཞི་དང་མཚུངས་པར་ཐལ། བརྟན་
པའི་རྣམ་ཤེས་ཡིན་པའི་ཕྱིར། དེར་ཐལ། དཀའ་འགྲེལ་ལས། བརྟན་
པའི་རྣམ་ཤེས་ཡིན་པས་གཙོ་བོ་དང་འཇུག་ལྡོག་གི་དུས་གཅིག་པའི་ཕྱིར་རོ། ཞེས་
གསུངས་པའི་ཕྱིར། ཐལ་འགྱུར་དང་པོར་མ་ཁྱབ་པའི་ལན་འདེབས་ཤེ་ན།
ཉོན་ཡིད་ཆོས་ཅན། བརྟན་པའི་རྣམ་ཤེས་ཡིན་པ་ཐལ། འཐད་པའི་ཕྱིར།
270



ཀུན་གཞིའི་དཀའ་གནད་དོགས་སློང་།
འདོད་མི་ནུས་ཏེ། ཁྱོད་སྐྱེ་འགག་གློ་བུར་བ་ཡིན་པའི་ཕྱིར། དེར་ཐལ། ཁྱོད་
བག་ཆགས་སྒོ་བྱེད་ཡིན་པའི་ཕྱིར་ཏེ། དཀའ་འགྲེལ་”ལས། ཉོན་ཡིད་
འཁོར་བཅས་ཀྱིས་ནི་ལུང་མ་བསྟན་གྱི་བག་ཆགས་ཁོ་ན་བསྒོ་སྟེ། རྟག་ཏུ་ལུང་
མ་བསྟན་གྱི་ངོ་བོར་གནས་པའི་ཕྱིར། ཞེས་དང་། ཡང་དེ་ཉིད་ལས།
འདིས་རྣམ་ཤེས་ཚོགས་བདུན་གཟུགས་ཀྱི་བསྒོ་གཞིར་མི་རུང་བར་བསྟན་ཏོ།
ཞེས་གསུངས་པའི་ཕྱིར། ཉོན་ཡིད་ཀྱིས་བདག་ཏུ་སྦྱོར་པའི་ཀུན་གཞི་ཆོས་
ཅན། སྒོ་བྱེད་ཀྱི་རྣམ་ཤེས་ཡིན་པར་ཐལ། ཉོན་ཡིད་སྒོ་བྱེད་གང་ཞིག་མཚུངས་
པའི་ཕྱིར། དང་པོ་གོང་དུ་དྲངས་པའི་ལུང་གིས་གྲུབ། ཁོ་བོས་ཕྱི་མ་མ་གྲུབ་
པར་སྙམ་སྟེ། ཉོན་ཡིད་ལ་འཛིན་སྟངས་དངོས་སུ་འགལ་བའི་བློ་དོན་མཐུན་
གྱིས་རང་ཉིད་མངོན་དུ་གྱུར་པ་ལ་གེགས་རྐྱེན་བྱས་ཏེ་བག་ཆགས་ཀྱི་ངོ་བོར་
གནས་སྲིད་ལ། (ཉོན་ཡིད་ཀྱིས་བག་ཆགས་བསྒོ་ཚུལ་ཡང་མཐར་གཏུགས་ན་དེའི་འཁོར་
གྱི་རྩ་ཉོན་བཞི་བག་ལ་ཉལ་བ་སྲིད་པས་དེ་ལྟར་བརྗོད་དམ་དཔྱད།） ཀུན་གཞི་ལ་མིན་པས་
མི་མཚུངས་པར་སྙམ་ཡང་དཔྱད་བཟོད་དཀའ་འོ། དེ་བཞིན་དུ་ཉོན་ཡིད་
འཁོར་གྱི་འཇིག་ལྟ་དང་མ་རིག་པ་སོ་སོར་བགྲངས་པའི་རྒྱུ་མཚན་དང་། མདོ་
ལས་འཇིག་ལྟ་དང་མཚུངས་པར་ལྡན་པའི་མ་རིག་པ། ཞེས་གསུངས་པ་ལྟར་
འཇིག་ལྟ་དང་མ་རིག་པ་མཚུངས་ལྡན་དུ་སོང་བ་ཡོད་མེད། བདུན་ཡིད་དང་
མཚུངས་ལྡན་གྱི་ཉོན་མོངས་ཅན་མ་ཡིན་པའི་ཆགས་སོགས་ཀྱི་ངོ་བོ་ཁྱད་པར་
བཅས་ཀྱི་འཇོག་ཚུལ་མ་འདྲེས་པར་ཤེས་དགོས་སོ། །
ཕ༽ ས་བརྒྱད་པ་བའི་རྒྱུད་ལ་ཉོན་ཡིད་ཀྱིས་བདག་ཏུ་སྦྱོར་བའི་ཀུན་
271



གཟུར་གནས་ཀུནྡྲ་བཞད་པའི་འཛུམ་ཟེར།
གཞིའི་རིགས་རྒྱུན་ཡོད་པས་ཀུན་གཞི་ཡོད་པར་འདོད་ན། ས་བརྒྱད་པ་བ་ཆོས་
ཅན། ཁྱོད་ཀྱི་རྒྱུད་ལ་ཉོན་ཡིད་ཀྱང་ཡོད་པར་ཐལ། དེའི་རིགས་རྒྱུན་ཡོད་
པའི་ཕྱིར་ཞེ་ན་ལན་འདེབས་ཚུལ་དཔྱོད། ཉོན་ཡིད་ཀྱི་མཚན་ཉིད་ཡིག་ཆ་
ལྟར་དང་། བདུན་ཡིད་ཀྱི་དོན་ནི། བརྒྱད་ཡིད་ལ་དམིགས་ནས་རྣམ་པ་ཅི་
རིགས་པར་འཛིན་པའི་རབ་ཏུ་ཕྱེ་བའི་གཙོ་བོའི་ཡིད་ཀྱི་རྣམ་རིག་གོ། ཁ་ཅིག
བདུན་ཡིད་ཡིན་ན། ཀུན་གཞི་ལ་དམིགས་པས་ཁྱབ་ཟེར་བ་མི་འཐད་དེ། སངས་
འཕགས་ཀྱི་རྒྱུད་ཀྱི་དེས་མ་ངེས་པའི་ཕྱིར།
བ༽ འདིར་དོགས་གནས་འགའ་ཞིག་འགོད་པ་ལ། དགེ་བས་བཞག་
པའི་བགས་ཆགས་ཡིན་ན། མི་དགེ་བའི་ལས་མི་སྨིན་པས་ཁྱབ་པར་ཐལ། འདོད་
པའི་ཕྱིར། འདོད་ན། ཉོན་མོངས་ཅན་མ་ཡིན་པའི་བཞག་པའི་བགས་ཆགས་
ཡིན་ན། ཉོན་མོངས་ཀྱི་ངོ་བོར་འགྲོ་བ་མེད་པའི་ཁྱབ་པར་ཐལ། འདོད་པའི་
ཕྱིར། འདོད་ན། སྙོམས་འཇུག་གིས་བཞག་པའི་བག་ཆགས་ཆོས་ཅན། སྙོམས་
འཇུག་ཉོན་མོངས་ཅན་གྱི་ངོ་བོར་འགྲོ་བ་མེད་པར་ཐལ། འདོད་པའི་ཕྱིར།
གཞན་ཡང་། གཟུགས་མེད་ཀྱི་ཀུན་གཞིའི་སྟེང་གི་བགས་ཆགས་ཆོས་ཅན།
བག་ཆགས་སད་སྟོབས་ཀྱིས་གྲུབ་པ་མ་ཡིན་པར་ཐལ། ཀུན་གཞི་རང་སྟེང་
གི་བག་ཆགས་མ་སད་པ་གང་ཞིག དེ་ལས་གཞན་མི་འཐད་པའི་ཕྱིར། དང་
པོ་མ་གྲུབ་ན། ཁྱོད་དང་འབྲལ་མི་རུང་རྫས་གཅིག་གི་བློ་ལ་གཟུགས་མེད་ཀྱི་
ཡིད་ཤེས་འཇོག་པར་ཐལ། གཞན་མི་འཐད་པའི་ཕྱིར། འདོད་ན། དེ་གཉིས་
ཆོས་ཅན། རྫས་གཅིག་ཡིན་པར་ཐལ། འདོད་པའི་ཕྱིར། འདོད་ན། དེ་
-
-
-
272



ཀུན་གཞིའི་དཀའ་གནད་དོགས་སློང་།
ཆོས་ཅན། རང་འཇོག་བྱེད་རིགས་མཐུན་གྱི་ཤེས་པ་སྔ་མས་བཞག་པའི་བག་
ཆགས་སད་སྟོབས་ཀྱིས་གྲུབ་པར་ཐལ། མངོན་བརྗོད་དང་བདག་ལྟ་དེར་མི་
འཐད་པའི་ཕྱིར། འདོད་ན། གཟུགས་མེད་ཀྱི་ཀུན་གཞིའི་སྟེང་གི་བག་ཆགས་
ཆོས་ཅན། རང་འཇོག་བྱེད་གཟུགས་ཀྱི་ཤེས་པས་མ་བཞག་པར་ཐལ། གཟུགས་
མེད་ཀྱི་ཡིད་ཤེས་ཀྱིས་བཞག་པའི་ཕྱིར། གཞན་ཡང་། སྔོན་པོ་དང་དེ་
འཛིན་རྣམ་མཁྱེན་ཆོས་ཅན། ལྷན་ཅིག་དམིགས་ངེས་མ་ཡིན་པར་ཐལ།
སྔོན་པོ་དང་དེ་འཛིན་རྣལ་འབྱོར་མངོན་སུམ་ལྷན་ཅིག་དམིགས་ངེས་མ་ཡིན་
པ་གང་ཞིག མཚུངས་པའི་ཕྱིར། དང་པོ་གྲུབ་སྟེ། ཕར་ཕྱིན་མཐའ་
དཔྱོད་ཡུམ་དོན་ཡང་གསལ་སྒྲོན་མེ་ལས། སྔོན་པོ་འཛིན་པའི་རྣལ་འབྱོར་
མངོན་སུམ་དེ་སྔོན་པོ་དང་ལྷན་ཅིག་དམིགས་ངེས་ཡིན་པར་ཐལ། སྔོན་
པོ་དང་དེ་འཛིན་མངོན་སུམ་ལྷན་ཅིག་དམིགས་ངེས་ཡིན་པའི་ཕྱིར་ན་མ་ཁྱབ།
ཅེས་གསུངས་པའི་ཕྱིར།
273



ཕར་ཕྱིན་སྐབས་བཞི་པའི་སྦྱོར་བའི་སྐོར་གྱི་དོགས་དཔྱོད་
མདོར་བསྡུས་བློ་མུན་སེལ་བའི་སྒྲོན་མེ་
བཞུགས་སོ། །
༄༅།། དེ་ཡང་རྗེ་བཙུན་མི་ཕམ་མགོན་པོས་རབ་དང་ཕུལ་དུ་བྱུང་བའི་ཤེར་
ཕྱིན་གྱི་མདོའི་སྦས་དོན་མངོན་རྟོགས་ཀྱི་རིམ་པ་དངོས་པོ་བརྒྱད་དུ་བསྡུས་ནས་
གྲོལ་བ་དོན་དུ་གཉེར་བའི་ཐེག་ཆེན་རིགས་ཅན་དག་གིས་སྦྱོར་བཞི་སྒོམ་སྟོབས་
ཀྱིས་ཆོས་སྐུ་མངོན་པར་འཐོབ་པའི་ཚུལ་སྐབས་བརྒྱད་ཀྱིས་གསལ་བར་གཏན་
ལ་ཕབ་སྟེ། མཐར་ཐུག་པའི་བྱང་ཆུབ་མངོན་དུ་བྱེད་པར་སྦྱོར་བཞིའི་གྲངས་
ངེས་གོ་རིམ་སྒོམ་ཚུལ་སོགས་ཀྱི་རྣམ་གཞག་ཕྱིན་ཅི་མ་ལོག་པར་ཇི་ལྟར་བསྟན་
པའི་དགོངས་པ་དང་མཐུན་པར་རང་རྒྱུད་ལ་ཡང་ཡང་འདྲེས་པའི་སླད་དུ་འདིར་
བསྟན་སྦྱོར་བའི་རྟེན་དང་ངོ་བོ་སོགས་ཀྱི་སྐོར་ལས་དོགས་པ་ཉུང་ཙམ་དཔྱོད་
པའི་འབད་བརྩོན་བསྐྱེད་དོ། །
༡༽ འདིར་བསྟན་སྦྱོར་བའི་རྟེན་དང་ངོ་བོ་ལ་དཔྱད་པ།
འདིར་བསྟན་མཁྱེན་གསུམ་གྱི་རྣམ་པ་ཉམས་སུ་ལེན་པའི་དབང་དུ་བྱ་
བའི་རྒྱུ་རྣམ་ཀུན་མངོན་པར་རྫོགས་པའི་མཚོན་བྱེད་ཀྱི་ཆོས་བཅུ་གཅིག་ལས་
སྒོམ་བྱེད་སྦྱོར་བའི་དོན་འཆད་པ་ལ། མངོན་རྟོགས་རྒྱན་ལས། སངས་
རྒྱས་རྣམས་ལ་ལྷག་པར་བྱས། །དེ་ལ་དགེ་བའི་རྩ་བ་བསྐྲུན། །ཅེས་པ་ནས།
275



གཟུར་གནས་ཀུན་བཞད་པའི་འཛུམ་ཟེར།
འབྲས་བུ་རིན་ཆེན་སྦྱིན་བྱེད་དང་། །དེ་ནི་དག་པ་མཚམས་དང་བཅས། །ཞེས་
པའི་བར་གྱི་ཚིགས་བཅད་དྲུག་གིས་སྦྱོར་བའི་རྟེན་ངོ་བོ་དབྱེ་བ་དང་བཅས་པ་
བསྟན། ཐབས་ཤེས་ཀྱིས་ཟིན་པའི་སྒོམ་བྱེད་སྦྱོར་བའི་ངོ་བོ་ཤེས་པའི་ཡན་
ལག་ཏུ་སྦྱོར་བ་པོའི་རྟེན་གྱི་གང་ཟག་འཆད་དོ། སྔོན་གྲངས་ལས་འདས་པའི་
སངས་རྒྱས་རྣམས་ལ་བསྙེན་བཀུར་སོགས་དགེ་བའི་རྩ་བ་བསྐྲུན་པ་དང་། དགེ་
བའི་བཤེས་གཉེན་གྱི་མགོན་དང་བཅས་པའི་རྟེན་ཅན་དེ་དག་འདིར་བསྟན་སྦྱོར་
བ་སྒོམ་པ་པོའི་གང་ཟག་གི་ངོ་བོ་ཙམ་དུ་འཐུས། གཞན་དག སྦྱོར་བ་སྒོམ་
པའི་ཕྱི་ནང་གི་རྐྱེན་གཉིས་ལྡན་གྱི་སེམས་དཔའ་ལ་དངོས་བསྟན་སྦྱོར་བ་པོས་
ཁྱབ་སྟེ། མཐའ་དཔྱོད་ཡང་གསལ་སྒྲོན་མེ་“”ལས། རང་ལུགས་སྔ་མ་དེ།
སྐབས་འདིར་དངོས་སུ་བསྟན་པའི་སྦྱོར་བ་སྒོམ་པ་པོའི་རྟེན་གྱི་གང་ཟག་གི་མཚན་
ཉིད་ཡིན། ཞེས་གསུངས་པའི་ཕྱིར་ཟེར་མོད། དམན་ལམ་སྔོན་སོང་གི་རིགས་
མ་ངེས་སེམས་དཔའ་འང་ཕྱི་ནང་གི་རྐྱེན་གཉིས་ལྡན་དུ་རིགས་པས་དེ་ཙམ་གྱིས་
དངོས་བསྟན་སྦྱོར་བ་པོར་མི་འཐད་ལ། མཚོན་བྱར་དངོས་བསྟན་གྱི་ཞིབ་
ཆ་སྦྱར་བས་མཚན་ཉིད་ལ་དོན་གྱིས་སྦྱོར་དགོས་པར་ཤེས་པས་མཐའ་དཔྱོད་
ཀྱི་སྒྲས་ཟིན་དགོངས་པར་མི་བཟུང་ངོ་། ཁོ་ན་རེ། རིགས་མ་ངེས་ཀྱི་བྱང་
སེམས་ལ་ནང་གི་རྐྱེན་སངས་རྒྱས་ལ་བྱ་བ་ཙམ་ལས་ལྷག་པར་བྱས་པའི་དགེ་
རྩ་བསྐྲུན་པ་མི་མངའ་བས་སྔ་མ་མཚན་མཚོན་དུ་འོས་ཟེར་ནའང་། འགྲེལ་
པ་དོན་གསལ་”“”ལས། འདས་པ་དང་ད་ལྟར་བྱུང་བའི་སངས་རྒྱས་རྣམས་
ལ་སྤྱིར་དགེ་བའི་རྩ་བ་བསྐྲུན་ཅིང་སྦྱངས་པ་དང་། ཞེས་གསུངས་པ་དང་།
276



སྐབས་བཞི་པའི་སྦྱོར་བའི་དོགས་དཔྱོད།
གསེར་ཕྲེང་ལས་ཀྱང་། སྤྱིར་ཞེས་པ་སྦྱོར་བ་པོ་ཐམས་ཅད་ལ་དེ་ཡོད་པར་
སྟོན་པའོ། ཞེས་སྦྱོར་བ་སྒོམ་པའི་སེམས་དཔའ་མཐའ་དག་ལ་ནང་གི་རྐྱེན་
དང་ལྡན་པར་གསུངས་པས་སྔ་མའི་བརྒལ་ལན་དག་ཅུང་སྦོམ་པའི་སྐྱོན་དུ་སྣང་
ངོ་༑ དེས་ན། སྦྱོར་བ་སྒོམ་པའི་ཕྱི་ནང་གི་རྐྱེན་གཉིས་དང་ལྡན་པའི་སྐབས་
འདིར་དངོས་སུ་བསྟན་པའི་སེམས་དཔའ། སྐབས་འདིར་དངོས་སུ་བསྟན་
པའི་སྦྱོར་བ་སྒོམ་པ་པོའི་གང་ཟག་གི་མཚན་ཉིད། ཁོ་ན་རེ། སྐབས་འདིའི་
རྣམ་པར་བཞག་འཇོག་ལ་མ་ཁྱབ་གཅོད་པའི་མཚན་ཉིད་དང་མི་ལྡན་དེ། སྐབས་
འདིར་དངོས་སུ་བསྟན་པའི་སྦྱོར་བ་སྒོམ་པ་པོའི་ལམ་མ་ཞུགས་ཀྱི་གང་ཟག་ཡོད་
པའི་ཕྱིར་ཞེ་ན། མ་གྲུབ་སྟེ། སྐབས་འདིར་དངོས་སུ་བསྟན་པའི་སྦྱོར་བ་སྒོམ་
པ་པོའི་གང་ཟག་ཅེས་པ་ནི་དངོས་སུ་བསྟན་པའི་སྦྱོར་བ་དེ་སྒོམ་པའི་གང་ཟག་
ལ་མི་འཇོག་པར་སྦྱོར་བ་སྒོམ་པའི་དངོས་བསྟན་གྱི་གང་ཟག་ལ་གོ་བས་ཕྱོགས་
སྔ་མས་དེ་ལྟར་བརྒལ་བ་ནི་བུ་ཡུལ་ན་མེད་པ་ལ་མིང་ཟླ་གྲགས་སུ་བཏགས་པ་
ལྟར་རོ། འོ་ན། སྐབས་འདིར་དངོས་སུ་བསྟན་པའི་སྦྱོར་བ་སྒོམ་པ་པོའི་གང་
ཟག་ལ་ལམ་ཞུགས་ཀྱིས་ཁྱབ་པའི་རྒྱུ་མཚན་ཅི་ཞེ་ན། སྐབས་འདིར་དངོས་
སུ་བསྟན་པའི་སྦྱོར་བ་སྒོམ་པ་པོའི་གང་ཟག་ལ་སྐབས་འདིར་དངོས་སུ་བསྟན་
པའི་རྒྱན་གྱི་ཆེད་དུ་བྱ་བའི་གདུལ་བྱ་ཞིག་དགོས་པའི་གནད་ཀྱིས་ཡིན་སྙམ་མོ།
སྦྱོར་བ་སྒོམ་པ་པོའི་གང་ཟག་གི་འཇོག་བྱེད་དེ་ལྟར་གཏན་ལ་ཕབ་པའི་ཁུལ་གྱིས་
སྒོམ་བྱེད་སྦྱོར་བའི་ངོ་བོ་བརྗོད་པ་ལ། རང་གི་འཐོབ་བྱར་གྱུར་པའི་ཐེག་པ་
གསུམ་པོ་གང་རུང་གི་བྱང་ཆུབ་དོན་དུ་གཉེར་བའི་བསམ་པ་ཁྱད་པར་ཅན་གྱིས་
277



གཟུར་གནས་ཀུནྡ་བཞད་པའི་འཛུམ་ཟེར།
ཟིན་པའི་ལམ་ཞུགས་ཀྱིས་མཁྱེན་པ། སྤྱིར་སྦྱོར་བའི་(འདིར་སྦྱོར་བའི་མཚན་ཉིད་
དོགས་སློང་གི་ཚུལ་དུ་སྦྱར་བས་ཁྱབ་མིན་དཔྱོད།)མཚན་ཉིད། ཡུལ་ཡུལ་ཅན་གཞི་
ལམ་རྣམ་གསུམ་བདེན་སྟོང་སྤྲོས་བྲལ་དུ་སྒོམ་པའི་ཞི་ལྷག་ཟུང་འབྲེལ་ཐོབ་པའི་
སྐབས་འདིར་དངོས་སུ་བསྟན་པའི་སེམས་དཔའི་རྣལ་འབྱོར། སྐབས་འདིར་
དངོས་སུ་བསྟན་པའི་གཙོ་བོའི་སྦྱོར་བའི་མཚན་ཉིད། སྟོང་ཉིད་རྟོགས་པའི་
ཤེས་རབ་ཀྱིས་ཟིན་པའི་སྐབས་འདིར་དངོས་སུ་བསྟན་པའི་སེམས་དཔའི་རྣལ་
འབྱོར། སྐབས་འདིར་དངོས་སུ་བསྟན་པའི་སེམས་དཔའི་སྦྱོར་བའི་མཚན་
ཉིད། ཁོ་ན་རེ། སྐབས་འདིར་དངོས་སུ་བསྟན་པའི་ཚེགས་ཆེན་ཡུན་རིང་
རྟོགས་དཀའི་སྦྱོར་བ་ལྟ་བུ་དངོས་བསྟན་སྦྱོར་བ་ཙམ་ལས་མཚན་ཉིད་དེར་མི་
འཐད་དེ། དེ་སྟོང་ཉིད་རྟོགས་པའི་ཤེས་རབ་ཀྱིས་མ་ཟིན་པའི་ཕྱིར་ཏེ། ཉི་
སྣང་“ལས། ཚོགས་ཆེན་པོ་སྐྱོ་བས་མངོན་པར་རྫོགས་པར་བྱང་ཆུབ་པའི་
སྦྱོར་བ་གསུངས་པ་ནི་ལས་དང་པོ་བ་དག་ནི་ཟབ་པ་ཉིད་ཀྱིས་ན་དངང་པར་འགྱུར་
ཏེ༑ དང་པོར་སྐྲག་པ་སྐྱེ་བས་སོ། གཏིང་དཔག་དཀའ་བ་ཉིད་ཀྱིས་ན་ཀུན་
ཏུ་སྐྲག་པར་འགྱུར་ཏེ། དེ་ལྷག་པར་གནས་པའི་ཕྱིར་རོ། ཚད་མེད་པ་ཉིད་
ཀྱིས་ན་ཀུན་ཏུ་སྐྲག་པས་ཟིན་པར་འགྱུར་ཏེ། དེར་ངེས་པར་མ་རྟོགས་པས་
ཆོས་ཀྱི་སྣོད་མ་ཡིན་པར་འགྱུར་རོ། ཞེས་གསུངས་པ་དང་། གསེར་
ཕྲེང་ལས། དེ་ཡང་དེ་ལ་དབང་པོ་གཉིས་སུ་བྱས་པའི་རྟུལ་བོ་འབའ་ཞིག་
ལ་བྱ་སྟེ། འདི་སྦྱོར་བ་ཁྱད་པར་ཅན་གྱི་འགལ་ཟླ་སྐྲག་པ་དེ་ཡིན་པས་སོ། ཞེས་
གསུངས་པའི་ཕྱིར་ཞེ་ན། སྐྱོན་མེད་དེ། དེ་ཁོ་ན་ཉིད་ཀྱི་ལྟ་བ་གསར་དུ་རྙེད་
278



སྐབས་བཞི་པའི་སྦྱོར་བའི་དོགས་དཔྱོད།
པ་ལ་བར་དུ་གཅོད་པའི་ནོར་བོར་བ་ལྟ་བུའི་སྐྲག་པ་དང་བཅས་པའི་སྐབས་ཀྱི་
སེམས་དཔའི་རྣལ་འབྱོར་ལ་ཚེགས་ཆེན་ཡུན་རིང་རྟོགས་དཀའི་ལམ་དུ་འཇོག་
པར་དགོངས་ནས་གསེར་ཕྲེང་སོགས་ལས་དབང་རྟུལ་འབའ་ཞིག་གསུངས་པ་
དང་། སྐབས་འདིར་དངོས་སུ་བསྟན་པའམ་སྟོང་པ་ཉིད་ལ་སྒོམ་བྱུང་གི་གསལ་
སྣང་མ་ཐོབ་པའི་སྐྱག་པ་(སྟོང་ཉིད་རྟོགས་པའི་ཚེགས་ཆེན་གྱི་སྦྱོར་བས་སྟོང་ཉིད་སྒོམ་པ་ན་གཉིས་
སྣང་རགས་པ་འགྲིབ་སྟེ་མེད་དགག་སྟོང་སངས་ཀྱི་རྣམ་པ་ཇེ་གསལ་དུ་སོང་བ་ན་སྐྲག་སྣང་ཤས་ཆེར་
འབྱུང་བ་ལ་ཟེར་གྱི་ནོར་ཐོབ་པ་བོར་བ་ལྟ་བུའི་སྐྲག་ལུགས་དེ་མ་ཡིན་པར་སྙམ།)དང་བཅས་པའི་
ལམ་ལ་ཚེགས་ཆེན་ཡུན་རིང་རྟོགས་པའམ་ཐོབ་དཀའི་སྦྱོར་བར་དགོངས་ནས་
དངོས་བསྟན་གྱི་སྦྱོར་བའི་མཚན་ཉིད་དུ་དེ་ལྟར་བཞག་གོ། །
ཁོ་ན་རེ། ཚེགས་ཆེན་ཡུན་རིང་རྟོགས་དཀའི་སྦྱོར་བར་སྟོང་ཉིད་རྟོགས་
མྱོང་བའི་ལམ་ཞུགས་ཀྱི་མཁྱེན་པ་དགོས་པས་སྔ་ཕྱིའི་འགལ་སྤོང་མི་འཐད་
དེ༑ ཕར་ཕྱིན་མཐའ་དཔྱོད་ཡང་གསལ་སྒྲོན་མེ་ལས། ཚེགས་ཆེན་ཡུན་
རིང་རྟོགས་དཀའི་སྦྱོར་བ་ཡིན་ན། སྟོང་ཉིད་རྟོགས་མྱོང་བའི་ལམ་ཞུགས་ཀྱི་
མཁྱེན་པ་ཡིན་དགོས་པའི་ཕྱིར། ཞེས་གསུངས་པའི་ཕྱིར་ཟེར་ན། མ་ཁྱབ་
པར་མཐོང་སྟེ། ཕར་ཕྱིར་མཐའ་དཔྱོད་ལས། སྐབས་འདིར་དངོས་སུ་བསྟན་
པའམ་བསྟན་བྱའི་གཙོ་བོར་གྱུར་པའི་ཚེགས་ཆེན་ཡུན་རིང་རྟོགས་དཀའི་སྦྱོར་
བ་ལ་སྟོང་ཉིད་རྟོགས་མྱོང་བའི་ལམ་ཞུགས་ཀྱི་མཁྱེན་པར་བསྒྲུབ་པར་སྙམ་སྟེ།
ལུང་དེའི་མཇུག་ཐོགས་དེ་མ་ཐག་ཏུ་དེ་ཉིད་ལས། དེར་ཐལ། ཚེགས་ཆེན་
ཡུན་རིང་རྟོགས་པའི་ཕྱིར། །ཞེས་པའི་གཞུང་གི་བསྟན་བྱའི་གཙོ་བོར་གྱུར་
279



གཟུར་གནས་ཀུནྡ་བཞད་པའི་འཛུམ་ཟེར།
པའི་སྦྱོར་བ་ཡིན་ན་དེ་ཡིན་དགོས་པའི་ཕྱིར། ཞེས་སོགས་གསུངས་པའི་རྟགས་
ཀྱིས་སྔ་ཕྱི་དགོངས་པ་གཅིག་ཏུ་ལེགས་པར་བསྟན་ཏོ། །
༢༽ རང་བཞིན་དང་གནས་སྐབས་ཀྱི་སྦྱོར་བའི་ཁྱད་པར་ལ་དཔྱད་པ།
སྐབས་འདིར་དངོས་སུ་བསྟན་པའི་སྦྱོར་བ་ཉི་ཤུའི་དང་པོ་ལྔ་རང་བཞིན་
དང་ཕྱི་མ་བཅོ་ལྔ་གནས་སྐབས་ཀྱི་སྦྱོར་བར་སྨྲ་བ་ནི་འཐད་དཀའ་སྟེ། སྦྱོར་
བ་ཉི་ཤུའི་ཐ་མ་ས་མཚམས་དང་བཅས་པའི་སྦྱོར་བ་གནས་སྐབས་ཀྱི་སྦྱོར་བ་
གསེར་ཕྲེང་དང་རྣམ་བཤད་གཉིས་ཀར་མ་གསུངས་པའི་ཕྱིར། གསེར་
ཕྲེང་“་ལས། བུད་དྷ་ཤྲཱི་ས་མཚམས་དེ་ལྟར་བྱས་པར་འཆད་པ་ནི་རིའི་འགྲེལ་
པ་ན་མེད་ལ་རང་བཞིན་དང་གནས་སྐབས་སུ་བྱེད་ནའང་ཉི་ཤུ་པ་གནས་སྐབས་
སུ་བྱེད་པ་ནི་བུད་དྷ་ཤྲཱི་ནོར་བའི་རྗེས་སུ་འབྲངས་པའོ། ཞེས་གསུངས་པའི་
ཕྱིར་དང་། རྣམ་བཤད་སྙིང་པོ་རྒྱན་ལས་ཀྱང་། རང་བཞིན་གྱི་སྦྱོར་བ་
འདི་ཉིད་གནས་སྐབས་དང་དུས་ཀྱི་སྒོ་ནས་ལྷག་མ་རྣམས་སུ་དབྱེའོ། ཞེས་
གནས་སྐབས་དང་དུས་ཀྱི་སྦྱོར་བ་སོ་སོར་སྨོས་པའི་དགོས་པ་ཡོད་པའི་ཕྱིར།
དེས་ན། དངོས་བསྟན་སྦྱོར་བའི་ངོ་བོའི་སྒོ་ནས་དབྱེ་བའི་རང་བཞིན་གྱི་སྦྱོར་
བ་ལྔ་དང་དེའི་སྒོ་ནས་དབྱེ་བའི་གནས་སྐབས་ཀྱི་སྦྱོར་བ་བཅོ་ལྔར་དབྱེ་བ་ལས་
ཕྱོགས་སྔ་མ་ལྟར་དང་པོ་ལྔ་དང་ཕྱི་མ་བཅོ་ལྔ་ལ་རང་བཞིན་དང་གནས་སྐབས་
ཀྱི་ཁྱད་པར་མི་འཐད་དོ། འོ་ན། སྔ་ཕྱིའི་དབྱེ་ཚུལ་ཚིག་ཙམ་ལས་མི་འདྲ་
བའི་ཁྱད་པར་ཇི་ལྟར་འབྱེད་ཅེ་ན། དེའི་ངོ་བོའི་སྒོ་ནས་དབྱེ་བའི་རང་བཞིན་
གྱི་སྦྱོར་བ་ནི་ཐེག་ཆེན་ཚོགས་ལམ་ནས་རྒྱུན་མཐའི་བར་དུ་ཀུན་ལ་ཁྱབ་པའི་
280



སྐབས་བཞི་པའི་སྦྱོར་བའི་དོགས་དཔྱོད།
སྟོང་ཉིད་རྟོགས་པའི་སྦྱོར་བ་ཐམས་ཅད་ལ་འདོད་པས་དངོས་བསྟན་རང་བཞིན་
གྱི་སྦྱོར་བ་དང་ངོ་བོ་ཐ་མི་དད་དོ། དེའི་ངོ་བོའི་སྒོ་ནས་དབྱེ་བའི་གནས་སྐབས་
ཀྱི་སྦྱོར་བ་ནི་ཐེག་ཆེན་ཚོགས་ལམ་ནས་རྒྱུན་མཐའི་བར་དུ་ཀུན་ལ་མ་ཁྱབ་པའི་
ལྡོག་པ་ནས་བཞག་པའི་སྦྱོར་བ་དག་ལ་འདོད་པས་དེར་དངོས་བསྟན་གནས་
སྐབས་ཀྱི་སྦྱོར་བ་ཡིན་མི་དགོས་པར་ས་མཚམས་ཀྱི་སྦྱོར་བ་ལྟ་བུ་སྔ་མ་ཡིན་
ཀྱང་གནས་སྐབས་ཀྱི་སྦྱོར་བ་མ་ཡིན་པ་ནི་ཚོགས་ལམ་ནས་རྒྱུན་མཐའི་བར་
དུ་ཁྱབ་པས་སོ། ཁོ་ན་རེ། ས་མཚམས་ཀྱི་སྦྱོར་བ་ཚོགས་ལམ་ནས་ས་བདུན་
པའི་བར་དུ་ངེས་པའི་ཕྱིར་ཏེ། གསེར་ཕྲེང༌ལས། འདི་ཚོགས་ལམ་ནས་
ས་བདུན་པའི་བར་ཏེ་བརྒྱད་པ་ཡན་ཆད་དུ་ས་མཚམས་ཀྱིས་ཕྱེ་ནས་བྱེད་མི་
དགོས་པས་སོ། ཞེས་པ་ལྟར་རྣམ་བཤད་གཉིས་ཀྱང་དེ་ལྟར་གསུངས་ཟེར་
བ་དང་། གཞན་དག རང་བཞིན་གྱི་སྦྱོར་བ་སྟོང་ཉིད་མངོན་སུམ་དུ་རྟོགས་
པའི་མཁྱེན་པར་སྤྱི་དོན་ལས་གསུངས་པའི་མ་མཐའི་ས་མཚམས་ཚོགས་ལམ་
དུ་མི་འཐད་དོ་ཞེ་ན། སྐྱོན་སྔ་མ་མི་འཇུག་པ་ནི། གསེར་ཕྲེང་ལས། ཡུམ་
འདྲི་བ་སོགས་ལ་ལོ་སྐོར་དུ་དང་ཟླ་བ་དང་ཞག་དུ་མངོན་པར་བརྩོན་པ་མི་འདོར་
བ་ནི་ས་མཚམས་ལའམ་ས་མཚམས་ཀྱི་སྦྱོར་བའོ། ཞེས་གསུངས་པ་ལྟར།
མངོན་པར་བརྩོན་པའམ་འབད་རྩོལ་རགས་པའི་སྦྱོར་བ་ས་བརྒྱད་པ་ཡན་ཆད་
དུ་མ་ཁྱབ་པར་དགོངས་ལ། ཕྱི་མ་ཡང་རྗེ་ཡབ་སྲས་ཀྱི་ཕར་ཕྱིན་རྣམས་སུ་
རང་བཞིན་གྱི་སྦྱོར་བ་དེ་དག་མངོན་སུམ་ལ་སྦྱར་བ་མི་སྣང་བས་ཆོས་ཉིད་མངོན་
སུམ་དུ་རྟོགས་པའི་མ་ཁྱབ་མོད། སྤྱི་དོན་ལས་གསུངས་པ་ནི་མཚན་གཞིར་
281



གཟུར་གནས་ཀུནྡ་བཞད་པའི་འཛུམ་ཟེར།
བཟུང་བ་ཙམ་དུ་ཁས་བླངས་རུང་བས་སྐྱོན་མེད་དོ། ཡང་ན་གཞི་ཤེས་སྦྱོར་
བ་དང་གཞི་ཤེས་ཀྱི་སྦྱོར་བའི་ཁྱད་ཕྱེ་ནས་ཕྱི་མའི་འབྲེལ་སྒྲའི་ཚིག་ནུས་ལ་བརྟེན་
པའི་འགྲེལ་ཚུལ་ཞིག་ཀྱང་སྣང་བས་འཐད་དམ་དཔྱད། དེའི་ངོ་བོའི་སྒོ་ནས་
དབྱེ་བའི་གནས་སྐབས་ཀྱི་སྦྱོར་བའི་ངོ་བོ་གོང་དུ་སྨོས་ཟིན་ནའང་། དངོས་
བསྟན་གནས་སྐབས་ཀྱི་སྦྱོར་བའི་གོ་དོན་ཅི་ཞེ་ན། ཐེག་ཆེན་ཚོགས་ལམ་ནས་
རྒྱུན་མཐའི་བར་དུ་ཅི་རིགས་པའམ་རིས་སུ་ཆད་པར་འབྱུང་བའི་སྦྱོར་བ་ལའོ།
འགའ་ཞིག ས་མཚམས་ཀྱི་སྦྱོར་བ་རྒྱུན་མཐའི་བར་དུ་ཁྱབ་པར་བརྗོད་པའི་
རྒྱུ་མཚན་གྱིས་རང་བཞིན་དུ་ཐལ་བ་གང་ཞིག འདིར་བསྟན་སྦྱོར་བ་ལ་རང་
བཞིན་ལྔ་དང་གནས་སྐབས་བཅོ་ལྔར་དབྱེ་བའི་ཕྱིར། དང་པོ་གྲུབ་སྟེ། ས་
མཚམས་ཀྱི་སྦྱོར་བར་རང་བཞིན་གྱི་སྦྱོར་བའི་མཚན་ཉིད་ཚང་བའི་ཕྱིར། ཕྱི་
མ་གྲུབ་སྟེ། སྤྱི་དོན་གསལ་བའི་སྒྲོན་མེ་ལས། འདིར་བསྟན་སྦྱོར་བ་ལ་
ཉི་ཤུ་ཡོད་དེ། རང་བཞིན་གྱི་སྦྱོར་བ་ལྔ་དང་། གནས་སྐབས་ཀྱི་སྦྱོར་བ་བཅོ་
ལྔར་ཡོད་པའི་ཕྱིར། ཞེས་གསུངས་པའི་ཕྱིར་ཞེས་སྔ་ཕྱིར་བརྒལ་ཞིང་བརྟགས་
པ་ལ། རྩ་རྟགས་དང་པོ་མ་གྲུབ་སྟེ། ས་མཚམས་ཀྱི་སྦྱོར་བ་ཚོགས་ལམ་ནས་
རྒྱུན་མཐའི་བར་དུ་ཁྱབ་ཀྱང་དེའི་བར་དུ་ཀུན་ལ་མ་ཁྱབ་པས་ཐལ་བ་སྔ་མ་མི་
འཇུག་ཅིང་། ཕྱི་མ་ལ་མ་ཁྱབ་སྟེ། མཐའ་དཔྱོད་“ལས་སྔར་ལྟར་གསུངས་
པས་དགོངས་པ་གཅིག་ཏུ་གནས་པའི་སྐྱོན་མེད་ཀྱི་ལན་གདབ་པས་འཐུས་སྙམ།
མདོར་བསྡུས་ན། ཐེག་ཆེན་ཚོགས་ལམ་ནས་རྒྱུན་མཐའི་བར་དུ་ཀུན་ལ་ཁྱབ་
པའི་སྐབས་འདིར་དངོས་སུ་བསྟན་པའི་སེམས་དཔའི་རྣལ་འབྱོར། དངོས་
282



སྐབས་བཞི་པའི་སྦྱོར་བའི་དོགས་དཔྱོད།
བསྟན་རང་བཞིན་སྦྱོར་བའི་མཚན་ཉིད། ཐེག་ཆེན་ཚོགས་ལམ་ནས་རྒྱུན་མཐའི་
བར་དུ་ཀུན་ལ་མ་ཁྱབ་པའི་ལྡོག་པ་ནས་བཞག་པའི་སེམས་དཔའི་རྣལ་འབྱོར།
དེའི་ངོ་བོའི་སྒོ་ནས་དབྱེ་བའི་གནས་སྐབས་ཀྱི་སྦྱོར་བའི་མཚན་ཉིད། ཐེག་
ཆེན་ཚོགས་ལམ་ནས་རྒྱུན་མཐའི་བར་ཅི་རིགས་པའམ་རིས་སུ་ཆད་པར་འབྱུང་
བའི་སེམས་དཔའི་རྣལ་འབྱོར། སེམས་དཔའི་གནས་སྐབས་ཀྱི་སྦྱོར་བའི་མཚན་
ཉིད། འདིར་བསྟན་སྦྱོར་བའི་ངོ་བོའི་སྒོ་ནས་དབྱེ་བའི་རང་བཞིན་གྱི་སྦྱོར་བ་
ལྔ༑ དེའི་སྒོ་ནས་དབྱེ་བའི་གནས་སྐབས་ཀྱི་སྦྱོར་བ་བཅོ་ལྔའོ། འདིར་བསྟན་
སྦྱོར་བ་ལ་རང་བཞིན་གྱི་སྦྱོར་བ་ལྔ། གནས་སྐབས་ཀྱི་སྦྱོར་བ་བཅུ་བཞི། དུས་
ཀྱི་སྦྱོར་བ་གཅིག་རྣམས་སུ་དབྱེའོ། །
ཁ་ཅིག་ན་རེ། ས་མཚམས་ཀྱི་སྦྱོར་བ་ཚོགས་སྦྱོར་མཐོང་སྒོམ་རེ་རེའི་
སྐབས་སུ་ཡོད་པས་རང་བཞིན་གྱི་སྦྱོར་བར་ཐལ་ཟེར་བ་དང་། ཚོགས་ལམ་
ནས་རྒྱུན་མཐའི་བར་གྱི་དུས་ཚིགས་བཅད་ནས་སྒོམ་པའི་ཡུལ་ཅན་གྱི་སྦྱོར་བ་
ཐམས་ཅད་ལ་ཁྱབ་པས་སྔ་མ་དང་མཚུངས་སོ་ཞེ་ན། སྔ་ཕྱིའི་སྐྱོན་མེད་དེ།
འདིར་ཡུལ་ལ་བདེན་ཞེན་བཀག་པའི་མི་གནས་པའི་སྦྱོར་བ་ལྟ་བུས་ཡུལ་སྟོང་
པ་ཉིད་ཁྱད་པར་དུ་བྱས་པའི་ཡུལ་ཅན་གྱི་མངོན་རྟོགས་ཐམས་ཅད་ལ་ཁྱབ་པས་
རང་བཞིན་གྱི་སྦྱོར་བ་ཞེས་གཏན་ལ་ཕབ་ཀྱི། ཚོགས་སྦྱོར་སོགས་རེ་རེའི་སྐབས་
སུ་ཡོད་ཙམ་ལ་མི་འཇོག་ཅིང་། ས་མཚམས་ཀྱི་སྦྱོར་བའི་ཡུལ་དུ་གྱུར་པའི་
སྟོང་ཉིད་ཀྱིས་ཁྱད་པར་དུ་བྱས་པའི་ཡུལ་ཅན་གྱི་མཁྱེན་པ་ཐམས་ཅད་ལ་དུས་
ཚིགས་བཅད་ནས་སྒོམ་པའི་མཁྱེན་པར་མི་འདོད་པས་སོ། ཁོ་ན་རེ། ཡུལ་
283



གཟུར་གནས་ཀུནྡ་བཞད་པའི་འཛུམ་ཟེར།
སྟོང་པ་ཉིད་རྟོགས་པའི་ཐེག་ཆེན་གྱི་ཚོགས་ལམ་ཆོས་ཅན། རང་བཞིན་གྱི་
སྦྱོར་བ་ཡིན་པར་ཐལ། མི་གནས་པའི་སྦྱོར་བ་ཡིན་པའི་ཕྱིར། ཞེས་དང་།
ཚོགས་ལམ་ལ་རང་བཞིན་གྱི་སྦྱོར་བ་ཡོད་པའི་ཕྱིར་ཞེ་ན་སྔ་ཕྱི་གཉིས་ཀ་ལ་ཁྱབ་
མེད་ཀྱི་ལན་གདབ་ཚུལ་ཤེས་དགོས་སོ། འདིར་བྱང་ཆུབ་ལ་ཉེ་བ་ས་དང་པོ་
དང་མྱུར་བ་ས་གཉིས་པར་ངེས་པའི་ས་མཚམས་དེ་ལྟར་ཕྱེ་བ་ནི་གཙོ་བོའི་དབང་
དུ་བྱས་པའམ་རྒྱུད་ཟླར་བྱང་ཆུབ་མྱུར་བ་ས་དང་པོ་དང་འདིར་ས་གཉིས་པར་
བཞག་པ་སོ་སོར་ཤེས་པའི་ཕྱིར་དུ་དེ་ལྟར་གསུངས་ཀྱི། སྤྱིར་བྱང་ཆུབ་ལ་
ཉེ་བ་ས་བདུན་པའི་བར་དང་མྱུར་བ་ས་དང་པོ་ལའང་ཡོད་པ་སྟེ་འབྲས་བུ་རིན་
ཆེན་སྦྱིན་པའི་སྦྱོར་བ་དང་པོ་ནས་ཡོད་ཀྱང་ས་དགུ་པར་བཞག་པ་བཞིན་ནོ། འདི་
ཡང་རྗེ་ཡབ་སྲས་དང་སྤྱི་མཐའི་ཚིག་ཟིན་མི་མཐུན་པའི་དགོངས་གནད་གཅིག་
ཏུ་ཞར་ལ་བཀྲལ་བའི་ཁུར་བླངས་ཀྱང་འཐད་མིན་དཔྱད།
༣༽ འདིར་བསྟན་སྦྱོར་བའི་མཚན་ཉིད་ཀྱིས་མཚོན་ཚུལ་མདོར་བསྟན་པ།
འདིར་ཐེག་ཆེན་རིགས་ཅན་རྣམས་ཀྱིས་མངོན་པར་འདོད་པའི་འབྲས་
བུ་ཤེར་ཕྱིན་ཐོབ་བྱེད་ཀྱི་མཁྱེན་གསུམ་སྦྱོར་བའི་མཚོན་བྱེད་ཤེས་ཁྱད་བྱེད་
གསུམ་གྱིས་འབྲས་བུས་རྒྱུ་མཚོན་པ་དང་ཚ་བས་མེ་མཚོན་པ་ལྟ་བུའི་རང་བཞིན་
གཅིག་དང་ཐ་དད་ཀྱི་མཚོན་ཚུལ་དུ་མས་མཚོན་ལ། དེ་ཡང་མཁྱེན་གསུམ་
སྦྱོར་བས་རིགས་ཅན་གསུམ་གྱི་རྟོགས་རིགས་ཡོངས་སུ་རྫོགས་པའི་རང་དོན་
རྟོགས་པ་ཕུན་ཚོགས་སྐྱེད་ནུས་སུ་མཚོན་པར་བྱེད་པའི་ཤེས་མཚན། དེ་ལས་
གཞན་དོན་ཕུན་ཚོགས་བསྐྱེད་ནུས་སུ་མཚོན་པར་བྱེད་པའི་བྱེད་མཚན་དང་།
284



སྐབས་བཞི་པའི་སྦྱོར་བའི་དོགས་དཔྱོད།
དོན་གཉིས་ཕུན་ཚོགས་སྒྲུབ་པའི་ནུས་པ་ཡང་ཐེག་ཆེན་གྱི་སྦྱོར་བ་ཁོ་ན་ལ་ལྡན་
པར་མཚོན་པའི་མཚོན་བྱེད་ཁྱད་མཚན་གྱིས་མཚོན་ཚུལ་སྟེ། དེ་གསུམ་གྱིས་
གང་མཚོན་པར་བྱ་བའི་གཞི་ནི་མཁྱེན་གསུམ་སྦྱོར་བའི་ལམ་ཤེར་ཕྱིན་གྱི་རྣལ་
འབྱོར་དེ་ཉིད་ཡིན་པས་ངོ་བོ་ཉིད་མཚན་ཏེ་མཚན་ཉིད་ཀྱི་ཐ་སྙད་བཏགས་སོ།
དེ་ལྟ་བུའི་ཤེས་ཁྱད་བྱེད་གསུམ་གྱིས་མཁྱེན་གསུམ་སྦྱོར་བའི་ངོ་བོ་མཚོན་པའི་
མཚོན་སྦྱོར་ཇི་ལྟར་འགོད་ཅེ་ན། ཉོན་མོངས་རྟགས་སོགས་ཀྱིས་དབེན་པའི་
སེམས་དཔའི་རྣལ་འབྱོར་བཅུ་དྲུག་མཚན་གཞི། ལམ་ཤེར་ཕྱིན་གྱི་རྣལ་འབྱོར་
དུ་མཚོན། ཐབས་ཤེས་ཁྱད་པར་ཅན་གཉིས་ཀྱིས་ཟིན་པའི་སྒོ་ནས་འབྲས་བུ་
ཤེར་ཕྱིན་ཐོབ་བྱེད་ཀྱི་ཐབས་སུ་གྱུར་པའི་སེམས་དཔའི་རྣལ་འབྱོར་ཡིན་པ་ཞེས་
མཚོན་སྦྱོར་ཡང་དག་འགོད་པར་བྱེད་ཅིང་། འདི་ནི་ཚ་བས་མེ་མཚོན་པ་ལྟ་
བུའི་རང་བཞིན་གཅིག་པའི་མཚོན་ཚུལ་ཏེ། རྣམ་བཤད་“ལས། ཚུལ་བཞིན་
དུ་མཚན་ཉིད་ཀྱིས་མཚོན་བྱ་མཚོན་པ་ཇི་ལྟ་བ་བཞིན་མཚོན་པས་ནའོ། །ཞེས་
གསུངས་པའི་ཕྱིར། ཁོ་ན་རེ། སྦྱོར་བ་དེ་སྤྱིའི་མཚོན་སྦྱོར་ཡང་དག་ཏུ་འདོད་
པ་དང་། རྣམ་བཤད་ཀྱི་ལུང་དོན་སྒྲས་ཟིན་ལྟར་ཁས་ལེན་པ་ནང་འགལ་ཏེ།
ཐབས་ཤེས་ཁྱད་པར་ཅན་གྱིས་ཟིན་པའི་སྒོ་ནས་འབྲས་བུ་ཤེར་ཕྱིན་ཐོབ་བྱེད་
ཀྱི་ཐབས་སུ་གྱུར་པའི་སེམས་དཔའི་རྣལ་འབྱོར། ལམ་ཤེར་ཕྱིན་གྱི་རྣལ་འབྱོར་
གྱི་མཚན་ཉིད་དུ་མི་འཐད་པའི་ཕྱིར་ཏེ། མཐའ་དཔྱོད་ཡང་གསལ་སྒྲོན་མེ་ལས།
ཡང་ཁ་ཅིག་འབྲས་བུ་ཤེས་ཕྱིན་ཐོབ་བྱེད་ཀྱི་ཐབས་སུ་གྱུར་པའི་སེམས་དཔའི་
རྣལ་འབྱོར། ལམ་ཤེར་ཕྱིན་གྱི་རྣལ་འབྱོར་གྱི་མཚན་ཉིད་ཟེར་བ་ལ། མི་
285



གཟུར་གནས་ཀུནྡྲ་བཞད་པའི་འཛུམ་ཟེར། །
འཐད་དེ། ལམ་ཤེར་ཕྱིན་གྱི་རྣལ་འབྱོར་ཡིན་ན་ཐབས་ཡིན་པས་མ་ཁྱབ་པའི་
ཕྱིར། དེར་ཐལ། དེར་གྱུར་པའི་ཤེས་རབ་ཡོད་པ་གང་ཞིག ཐབས་ཤེས་
གཉིས་འགལ་བའི་ཕྱིར། ཞེས་གསུངས་པའི་ཕྱིར་ཞེ་ན། མཚོན་སྦྱོར་དེའི་
མཚན་མཚོན་གཉིས་རྣམ་པར་བཞག་འཇོག་མཚན་ཉིད་པར་གྲུབ་པས་སྐྱོན་མེད་
དོ༑ དེ་ལྟར་ཡང་རྣམ་བཤད་ལས། བཞི་པ་ལམ་ཤེར་ཕྱིན་གྱི་རྣལ་འབྱོར་
གྱི་མཚན་ཉིད་ནི། འབྲས་བུའི་ཤེར་ཕྱིན་ཐོབ་བྱེད་ཀྱི་ཐབས་སུ་གྱུར་པའི་ཟུང་
འབྲེལ་གྱི་སེམས་དཔའི་བྱ་བའོ། ཞེས་གསུངས་པ་དང་། ཕར་ཕྱིན་སྤྱི་དོན་
ལས་ཀྱང་སྤྱིའི་མཚོན་པའི་སྦྱོར་བ་དེ་ལྟར་དུ་སྒྲ་ཇི་བཞིན་པར་བཀོད་པའི་ཕྱིར།
དེས་ན་མཐའ་དཔྱོད་ཀྱི་དགོངས་པ་ཕྱོགས་སྔ་མའི་འབྲས་བུ་ཤེར་ཕྱིན་ཐོབ་བྱེད་
ཀྱི་ཐབས་དང་དེའི་ཐབས་སུ་གྱུར་པ་དོན་གཅིག་པའི་ཞེ་འདོད་འགོག་པའི་དབང་
དུ་བྱས་པར་འགོག་ཚུལ་གྱིས་ཤེས་ཀྱི། གཞན་དུ་ན་རྣམ་བཤད་ལས་གསུངས་
པའི་ལམ་ཤེར་ཕྱིན་གྱི་རྣལ་འབྱོར་གྱི་མཚན་ཉིད་དང་། མཐའ་དཔྱོད་ལས་
འགོག་སྙོམས་དང་འབྲས་བུ་ཆོས་སྐུའི་མཚན་ཉིད་བཞག་པའང་འཐད་དཀའ་
བར་འགྱུར་སྙམ་མོ། འོ་ན་སྤྱིའི་མཚོན་པའི་མཚོན་སྦྱོར་དེའི་མཚན་གཞི་ཉོན་
མོངས་རྟགས་སོགས་ཀྱིས་དབེན་ཚུལ་དང་། མཚན་གཞིའི་སྟེང་དུ་མཚོན་
བྱ་ཇི་ལྟར་མཚོན་ཞེ་ན། སེམས་དཔའི་རྣལ་འབྱོར་དང་པོ་བཞིས་ཉོན་མོངས་
རྟགས་སོགས་སྤངས་པའི་དོན་མ་ཡིན་པར་སེམས་དཔའི་རྣལ་འབྱོར་གྱིས་དེ་
དག་མངོན་དུ་གྱུར་པ་ལ་གནོད་པའམ་ཉམས་སྨད་པར་བྱས་པ་ལ་བྱ་སྟེ། གསེར་
ཕྲེང་ལས། དེ་ཡང་འདོད་ཆགས་ལ་སོགས་པའི་ཉོན་མོངས་པའི་ངོ་བོ་མངོན་
286



སྐབས་བཞི་པའི་སྦྱོར་བའི་དོགས་དཔྱོད།
གྱུར་པས་སྟོང་པ་ཉིད་ཀྱིས་ན་ཉོན་མོངས་ཀྱིས་ཏེ། བྱང་ཆེན་དེ་དག་ནི་འདོད་
ཆགས་རྣམ་པར་བསལ་བས་རང་བཞིན་དུ་འགྱུར་རོ། །ཞེས་གསུངས་ཤིང་།
དངོས་བསྟན་ལམ་ཤེར་ཕྱིན་གྱི་སྦྱོར་བའི་ངོ་བོ་ཉིད་དང་རྣམ་མཁྱེན་སྦྱོར་བའང་
ཉོན་མོངས་རྟགས་སོགས་ཀྱིས་དབེན་པར་གཞི་ཤེས་སྦྱོར་བ་དང་མཚུངས་ཀྱང་
རྩ་འགྲེལ་གྱིས་དང་པོ་བཞིར་སྦྱར་བ་ནི་ཉོན་མོངས་རྟགས་སོགས་དང་དེའི་གཉེན་
པོར་གྱུར་པའི་སེམས་དཔའི་རྣལ་འབྱོར་དང་པོ་བཞིའི་སྤངས་རྟོགས་ཀྱི་རྣམ་
བཞག་གི་རྟེན་ཐེག་དམན་ལ་བྱ་དགོས་པས་གནད་ཀྱིས་ཟེར་བ་དང་། གཞན་
དག་ཉོན་མོངས་རྟགས་སོགས་ཀྱིས་དབེན་པ་ནི་སེམས་དཔའི་རྣལ་འབྱོར་མངོན་
དུ་གྱུར་པའི་ཚེ་དེ་དང་དེའི་འཛིན་སྟངས་འགལ་བའི་སྤང་བྱའི་ཉོན་མོངས་ཅི་
རིགས་པའི་དབེན་པ་ལས་ཉོན་མོངས་ཀྱིས་དབེན་པ་ལ་མི་འདོད་དེ། རྣམ་བཤད་
སྙིང་པོའི་རྒྱན་༽ལས། ཐམས་ཅད་ཤེས་པ་ཉིད་ཀྱིས་སྦྱོར་བ་ཉོན་མོངས་པའི་
སྒྲིབ་པ་ཅི་རིགས་པས་དབེན་པའི་ངོ་བོ་ཉིད་བཞིའོ། ཞེས་གསུངས་པ་ལ་ཟེར་
བ་གང་འཐད་བློ་གྲོས་དང་ལྡན་པ་དག་གིས་སྤྱོད་ཡུལ་དུ་གྱུར་པའོ། མཚོན་
སྦྱོར་དེ་ལྟར་འགོད་པ་སྐབས་སུ་བབས་པའི་ཕྱི་རྒོལ་ཡང་དག་གི་བློ་ངོར་མཚོན་
བྱེད་རྟགས་དེར་བརྟེན་ནས་སེམས་དཔའི་རྣལ་འབྱོར་བཅུ་དྲུག་ལས་ཐེག་པ་
གསུམ་གྱི་རྟོགས་རིགས་ཡོངས་སུ་རྫོགས་པའི་ཤེར་ཕྱིན་འབྱུང་རུང་བློ་ཡུལ་
དུ་མཚོན་པའམ་ངེས་པ་ལ་དེ་ལྟར་དུ་མཚོན་པར་གསུངས་སོ། དེ་ལྟར་མཚོན་
པ་ལ་བརྟེན་ནས་གདུལ་བྱ་དེས་མཁྱེན་གསུམ་སྦྱོར་བའི་ངོ་བོ་ཉིད་དང་ལམ་
ཤེར་ཕྱིན་གྱི་རྒྱུ་འབྲས་ཀྱི་འབྲེལ་བ་ཁོང་དུ་ཆུད་དེ་སྦྱོར་བ་དེ་དག་མཐར་ཕྱིན་
287



གཟུར་གནས་ཀུནྡྲ་བཞད་པའི་འཛུམ་ཟེར།
པར་སྒོམ་པའི་རྒྱུན་འགྲུས་བསྟེན་པ་ལས་མཐར་ཐུག་པའི་བྱང་ཆུབ་མངོན་
དུ་བྱ་བ་ཡིན་ནོ། །
༤༽ མཇུག་གི་གཏམ་བསྡུས།
དེ་ལྟར་དཔྱད་པ་དང་དོགས་སློང་གི་ཚུལ་དུ་འདིར་བསྟན་སྦྱོར་བའི་སྐོར་
ལས་བརྒལ་བརྟགས་ཉུང་ཙམ་བགྱིས་པའི་སུག་བྲིས་འདི་ལས། སྔ་ཕྱིའི་ཞིབ་
ཆ་དང་བརྒལ་ལན་འགལ་ཕུད་ཀྱི་རྩོད་སྤོང་སོགས་གཙོ་བོར་རང་གིས་གོ་ཚུལ་
ལ་གཞི་བཅོལ་བ་ལས་ཚུལ་གསུམ་རྟགས་ཀྱིས་ངེས་པ་གཏིང་རྙེད་མ་བྱུང་ཞིང་
གཞུང་ཆེན་མོའི་ཚིག་དོན་དང་འགལ་བའི་ནོངས་སྐྱོན་ཡོད་ངེས་པས་བློ་གྲོས་
དཔྱོད་དཀྱེལ་ཆེ་བ་དག་གིས་རིགས་ལམ་རྣམ་པར་དག་པས་དགོངས་འཆར་
ལྷུག་སྩོལ་ཞུའོ། །
འདིར་འབད་ཐོས་དཔྱོད་དག་པའི་ལྟོས་བཅས་ཀྱིས། །བརྟས་པའི་ལེགས་
བྱས་བསོད་ནམས་དཀར་པོའི་ལས། །མི་འདོད་རྒྱུད་ལྔར་བཅིངས་པའི་འགྲོ་
བ་དག །གསུམ་བཞིའི་སྡུག་བསྔལ་སེལ་བའི་གཉེན་དུ་བསྔོ། །
288



གཞི་ཤེས་ཀྱི་སྦྱོར་བ་ལ་དཔྱད་པ།
༄༅།། བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
སྐྱེ་བ་ནས་ཚེ་རབས་ཐམས་ཅད་དུ་རྗེས་སུ་བཟུང་དུ་གསོལ། །
རྒྱན་རྩ་བ་ལས། གཟུགས་ལ་སོགས་ལ་མི་གནས་ཕྱིར། །དེ་ལ་སྦྱོར་
བ་བཀག་པའི་ཕྱིར། །དེ་ཡི་དེ་བཞིན་ཉིད་ཟབ་ཕྱིར། །དེ་རྣམས་གཏིང་དཔག་
དཀའ་བའི་ཕྱིར། །དེ་དག་ཚད་ནི་མེད་ཕྱིར་དང་། །ཞེས་པའི་ཚིག་རྐང་དེ་
དག་གིས་བསྟན་པའི་རང་བཞིན་གྱི་སྦྱོར་བ་འཆད་པའི་ཚེ། གཞིའི་ཆོས་ཉིད་
མངོན་སུམ་དུ་རྟོགས་པའི་ཆ་ནས་ཟབ་པ་གཞི་ཤེས་ཀྱི་སྦྱོར་བ། ཞེས་སྤྱི་
དོན་ལས་འབྱུང་ཞིང་། གཞི་ཤེས་ཀྱི་སྦྱོར་བ་ལ་ཐེག་དམན་གྱི་རྟོགས་རིགས་
སུ་གནས་དགོས་པས་ཆོས་ཉིད་རྟོགས་པའི་དེ་ཇི་ལྟར་འཐད་ཅེ་ན། གཞིའི་ཆོས་
ཉིད་ཟབ་མོ་མངོན་སུམ་དུ་རྟོགས་པའི་ཡེ་ཤེས་དེར་སྦྱོར་བ་ལ་ཟབ་པ་གཞི་ཤེས་
ཀྱི་སྦྱོར་བར་འདོད་པས་གཞི་ཤེས་སྦྱོར་བ་དང་མི་འདྲ་བའི་འགལ་སྤོང་མཛད་
མོད་ཀྱི། རིགས་པ་འདིས་༧རྗེ་ཡབ་སྲས་ཀྱི་རྣམ་བཤད་དང་མི་འགལ་བའི་
ཁྱད་པར་ཇི་བཞིན་དབྱེ་དཀའ་འོ། སྤྱིར་ཉི་སྣང་དང་འགྲེལ་ཆུང་ྋརྗེ་ཡབ་
སྲས་ཀྱི་རྣམ་བཤད་རྣམས་སུ་དེ་ལ་་ཟབ་པའི་སྦྱོར་བ་”ཞེས་པ་ཙམ་ལས་མ་བྱུང་
བར་མངོན་ལ། དེ་ཡང་ཉི་ཁྲི་སྣང་བ་༧“ལས། ཟབ་པའི་སྦྱོར་བ་ནི་གཟུགས་
ལ་སོགས་པའི་དེ་བཞིན་ཉིད་ཟབ་པ་ཉིད་ཀྱི་གནས་པ་མི་དམིགས་པའི་དོན་ཐམས་
289



.
གཟུར་གནས་ཀུནྡྲ་བཞད་པའི་འཛུམ་ཟེར།
ཅད་ཤེས་པ་ཉིད་ཀྱི་སྐབས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་པ་ཉིད་དུ་གང་
གསུངས་པ་ཡིན་ནོ། ཞེས་གསུངས་པ་དེ་བཞིན་གཞན་དག་ལ་ཡང་ངོ༌། །
ཁ་ཅིག་ན་རེ། གཞི་ཤེས་ཀྱི་སྦྱོར་བ་དང་གཞི་ཤེས་སྦྱོར་བ་ལ་ཁྱད་པར་
མེད་པར་ཐེག་དམན་གྱི་རྟོགས་རིགས་སུ་གནས་དགོས་ཏེ། རྣམ་བཤད་སྙིང་
རྒྱན་”“ལས། སྐབས་འདིར་སྟོང་པ་ཉིད་ཀྱི་རྣམ་པ་ཅན་བཤད་པ་ནི་གང་གིས་
ཟིན་པའི་ལམ་དེ་ཉིད་བསྟན་པ་ཡིན་གྱི། གཞི་ཤེས་ཀྱི་སྦྱོར་བའི་མཚོན་བྱེད་
ནི་གཞི་ཤེས་ཀྱི་རྣམ་པ་ཅན་དུ་ཤེས་པར་བྱའོ། ཞེས་དང་། དེ་ཉིད་”ལས།
འདིར་ཁྱད་ཞུགས་པའི་ཚུལ་དངོས་སུ་མ་བསྟན་པ་ནི། གཞི་ཤེས་སྦྱོར་བ་ཉན་
རང་ལ་ཡང་ཡོད་པས་དེ་གང་ལས་ཁྱད་ཞུགས་པའི་ཁྱད་གཞིར་མི་རུང་བར་
ཤེས་པར་བྱ་བའི་ཕྱིར་རོ། ཞེས་གསུངས་པའི་ཕྱིར་ཟེར། ཁོ་ན་རེ། གཞི་
ཤེས་ཀྱི་སྦྱོར་བ་ལ་ཐེག་དམན་གྱི་རྟོགས་རིགས་སུ་གནས་པའི་ངེས་པ་མི་སྣང་
སྟེ༑ སྟོང་ཉིད་ཀྱི་འཛིན་སྟངས་ཅན་གྱི་གཞི་ཤེས་ཀྱི་སྦྱོར་བ་ཡོད་པ་རྗེའི་དགོངས་
པ་ཡིན་པའི་ཕྱིར། གསེར་ཕྲེང་“༌༌ལས། དེས་ན་གཞི་ཤེས་ཀྱི་སྦྱོར་བ་འདི་
ནི་ལྟ་སྒོམ་སྤྱོད་འབྲས་ཡུལ་ཡུལ་ཅན་དང་བཅས་པ་ལ་མཚན་མར་འཛིན་པའི་
གཉེན་པོར་སྒོམ་པ་རྩ་འགྲེལ་གྱི་དགོངས་པ་ཡིན་པས་ཇི་སྲིད་མཚན་མ་དེ་དག་
སྐྱེ་བ་དེ་སྲིད་དུ་སྒོམ་པས་ཚོགས་ལམ་ནས་ས་བཅུ་པའི་བར་ལ་བཞག་གོ། ཞེས་
གསུངས་ཟེར་བ་དང་། གཞན་དག རྣམ་བཤད་རྟོགས་དཀའ་སྣང་བ་ལས།
ཉོན་མོངས་རྟགས་སོགས་ཀྱིས་དབེན་པའི་ངོ་བོ་ཉིད་དང་པོ་བཞི་པོ་དེ་མཚན་གཞི།
ཐེག་ཆེན་གྱི་གཞི་ཤེས་ཀྱི་སྦྱོར་བར་མཚོན། དེ་བཞིན་གཤེགས་པ་འབྱུང་བ་
290



གཞི་ཤེས་ཀྱི་སྦྱོར་བ་ལ་དཔྱད་པ།
ཤེས་པ་སོགས་ཐབས་ཤེས་ཁྱད་པར་ཅན་གྱིས་ཟིན་པའི་སྒོ་ནས་གཞི་གང་ཟག་
གི་བདག་མེད་པར་རྟོགས་པའི་ཤེས་པ་བཅུ་དྲུག་གི་ངོ་བོར་གྱུར་ཅིང་། གདུལ་
བྱ་མྱང་འདས་ལ་འགོད་པའི་བྱེད་པ་དང་ལྡན་པའི་སྦྱོར་བ་ཡིན་པ། ཞེས་གསུངས་
པས་གཞི་ཤེས་ཀྱི་སྦྱོར་བ་ལ་ཐེག་དམན་གྱི་རྟོགས་རིགས་སུ་གནས་པའི་ཁྱབ་
པ་ཡོད་དོ་ཞེས་དཔྱོད་ལྡན་དག་གིས་ཡིག་ཆ་གུང་བསྒྲིགས་པའི་བརྒལ་བརྟགས་
མང་དུ་མཛད་དོ། དེས་ན། གཞི་ཤེས་ཀྱི་སྦྱོར་བར་ཨི་ལྡན་གྱི་རྣམ་དབྱེ་དངོས་
སུ་མ་སྦྱར་བ་ཙམ་ལས་དོན་ལ་ཐོབ་པས་གཞི་ཤེས་སྦྱོར་བ་དང་གཞི་ཤེས་ཀྱི་སྦྱོར་
བ་ལ་ཁྱད་པར་མེད་པས་དེ་གཉིས་ལ་ཐེག་དམན་གྱི་རྟོགས་རིགས་ངེས་པར་
དགོས་སོ། འོ་ན། གོང་དུ་བཤད་པའི་གཞུང་རྣམས་ཀྱི་འགལ་ཕུད་ཇི་ལྟར་
མཛད་ཅེ་ན། གཞི་ཤེས་ཀྱི་སྦྱོར་བ་ཞེས་པའི་གཞི་ཤེས་ལ་གོ་ཚུལ་མི་འདྲ་བས་
དབང་གིས་ཁྱད་དུ་མ་བྱུང་བར་སྙམ་སྟེ། གཞི་ཤེས་ཞེས་པའི་གཞི་གཟུགས་
སོགས་ཀྱི་སྟེང་གི་ཆོས་ཉིད་མངོན་སུམ་རྟོགས་པའི་ཡེ་ཤེས་ལ་བསམས་ནས་
དེར་སྦྱོར་བ་ལ་འགྲེལ་ན་གཞི་ཤེས་ཀྱི་སྦྱོར་བར་ཐེག་དམན་གྱི་རྟོགས་རིགས་
དགོས་པས་ངེས་པ་མི་སྣང་ཡང་། གཞི་བདེན་གཞིའི་ཁྱད་ཆོས་མི་རྟག་སོགས་
མངོན་སུམ་དུ་རྟོགས་པའི་ཡེ་ཤེས་ལ་སྦྱོར་བའི་སྦྱོར་བར་བསམ་ན་ཐེག་དམན་
གྱི་རྟོགས་རིགས་ངེས་པར་དགོས་པས་སོ། །
འགའ་ཞིག གཞི་ཤེས་ཀྱི་སྦྱོར་བ་ཞེས་པའི་རྣམ་དབྱེ་ལ་གོ་བ་མི་འདྲ་
བ་བྱུང་བའི་དབང་གིས་ཏེ། རྒྱུ་དང་འབྲས་བུར་འབྲེལ་བའི་རྣམ་དབྱེ་ལ་བྱས་
ན་ཆོས་ཉིད་རྟོགས་པའི་གཞི་ཤེས་ཀྱི་སྦྱོར་བ་ཡོད་ཅིང་། དེ་གཞི་ཤེས་སྦྱོར་
291



གཟུར་གནས་ཀུནྡྲ་བཞད་པའི་འཛུམ་ཟེར།
བ་མ་ཡིན་པར་འདོད། རིགས་མཐུན་དགར་བའི་རྣམ་དབྱེ་ལ་གོ་ཚེ་གཞི་ཤེས་
ཀྱི་སྦྱོར་བ་དང་གཞི་ཤེས་སྦྱོར་བར་ཁྱད་མེད་པར་འདོད་ཟེར་རོ། དེ་ཡང་པཎ་
ཆེན་མཐའ་དཔྱོད་ཡང་གསལ་སྒྲོན་མེ་ལས། སེམས་དཔའི་གཞི་ཤེས་སྦྱོར་
བ་མ་ཡིན་པ་གང་ཞིག མཚན་ཉིད་དེ་ཡིན་པའི་ཕྱིར། དང་པོ་དེར་ཐལ། དེ་
ཐེག་དམན་གྱི་རྟོགས་རིགས་སུ་མི་གནས་པའི་ཕྱིར། ཞེས་དང་། ཡུམ་དོན་
གསལ་བའི་སྒྲོན་མེ་ལས། གཞིའི་ཆོས་ཉིད་མངོན་སུམ་དུ་རྟོགས་པའི་ཆ་
ནས་ཟབ་པ་གཞི་ཤེས་ཀྱི་སྦྱོར་བ་དང་། ཞེས་གསུངས་པ་དང་། རྗེ་བཙུན་
མཐའ་དཔྱོད་ལས། ཐེག་ཆེན་མཐོང་ལམ་བར་ཆད་མེད་ལམ་ཆོས་ཅན།
ཐེག་དམན་གྱི་རྟོགས་རིགས་སུ་གནས་པར་ཐལ། འདོད་པའི་ཕྱིར། ཁྱབ་
སྟེ༑ རྣམ་བཤད་ལས། སྐབས་འདིར་སྟོང་ཉིད་ཀྱི་རྣམ་པ་ཅན་བཤད་པ་ནི་
ཞེས་པ་ནས་ཤེས་པར་བྱའོ། ཞེས་དང་། གང་ཟག་གི་བདག་མེད་རྟོགས་པའི་
ཉན་ཐོས་ཀྱི་སྦྱོར་ལམ་ཆོས་ཅན། སེམས་དཔའི་རྣལ་འབྱོར་ཡིན་པར་ཐལ།
གཞི་ཤེས་ཀྱི་སྦྱོར་བ་ཡིན་པའི་ཕྱིར། ཞེས་སོགས་གོང་འོག་ཡིག་ཆ་དུ་མར་
ཁྱད་མ་ཕྱེ་བར་ཅི་རིགས་སུ་གསུངས་ཤིང་དེ་དག་ལ་གཟུ་ལུམ་པ་དག་གིས་རྗེ་
ཡབ་སྲས་ཀྱི་ཡིག་ཆ་འགལ་བར་འཛིན་པའི་ཉེས་དམིགས་འབྱུང་ཉེ་བས་འགལ་
སྤོང་གི་མཚམས་ཤེས་གལ་ཆེའོ། །
ཡུལ་དང་ཡུལ་ཅན་མཚན་འཛིན་གྱི། །སྤྲོས་པའི་གཉེན་པོར་སྦྱོར་བའི་
ལམ། །རིགས་ལམ་སྦོམ་པོས་དཔྱོད་པའི་ཉེས། །ཐར་འདོད་སྐྱེ་བོའི་སྤྱན་
སྔར་འཆགས། །
292



དབང་སྟོབས་ཀྱི་ཁྱད་པར་ལ་ཅུང་
ཙམ་དཔྱད་པ།
༄༅།། རྒྱལ་ཡུམ་ཤེར་ཕྱིན་ཟབ་མོའི་དགོངས་པའི་ཕུལ། །ཚིག་དོན་དངོས་
བརྒྱད་ལེའུའི་གནད་མཆོག་ཏུ། །ཇི་ལྟར་ཇི་བཞིན་འདོམས་པའི་ཆོས་ཀྱི་རྗེ། །མི་
ཕམ་མགོན་པོའི་ཞབས་ལ་ཕྱག་འཚལ་ལོ། ། །
དེ་ཡང་ཕར་ཕྱིན་སྤྱི་དོན་”ལས། འོ་ན་དད་སོགས་ལྔ་སྦྱོར་ལམ་དྲོད་
རྩེ་གཉིས་ཀྱི་སྐབས་སུ་རྣམ་བྱང་གི་དབང་པོ་དང་། བཟོད་མཆོག་གཉིས་ཀྱི་
སྐབས་སུ་རྣམ་བྱང་གི་སྟོབས་སུ་འཇོག་པའི་རྒྱུ་མཚན་ཅི་ཡིན་ཞེ་ན། ཞེས་
གསུངས་པ་ལྟར། རྣམ་བྱང་གི་དབང་སྟོབས་སོ་སོར་མི་མཐུན་པའི་ཕྱོགས་
ཀྱིས་བརྫི་བར་ནུས་མི་ནུས་ཀྱི་ཁྱད་པར་ནི། སྦྱོར་ལམ་དྲོད་དང་རྩེ་མོར་གྱུར་
པའི་དད་སོགས་རང་འབྲས་འཕགས་ལམ་བསྐྱེད་པ་ལ་ལྷག་པར་དབང་བྱེད་
པའི་ཆ་ནས་རྣམ་བྱང་གི་དབང་པོ་དང་། བཟོད་མཆོག་གི་ངོ་བོར་གྱུར་པའི་
དད་སོགས་རང་གི་མི་མཐུན་ཕྱོགས་ཀྱིས་བརྫི་བར་མི་ནུས་པའི་ཆ་ནས་རྣམ་
བྱང་གི་སྟོབས་སུ་འདོད། དེ་ཡང་ཐེག་ཆེན་གྱི་སྦྱོར་ལམ་དྲོད་དང་རྩེ་མོའི་ངོ་
བོར་གྱུར་པའི་དད་སོགས་དེའི་མི་མཐུན་ཕྱོགས་ཀྱི་མ་དད་པ། ལེ་ལོ། རྣམ་
གཡེང་། བརྗེད་ངེས། ཤེས་འཆལ་བཅས་ཀྱིས་བརྫི་བར་ནུས་པས་རྣམ་བྱང་
གི་དབང་པོའོ། འོ་ན། རྣམ་བྱང་གི་དབང་པོའི་མི་མཐུན་ཕྱོགས་ཀྱི་མ་དད་
293



གཟུར་གནས་ཀུན་བཞད་པའི་འཛུམ་ཟེར། །
པ་སོགས་གང་ལ་ངོས་འཛིན་ཞེ་ན། དཀོན་མཆོག་གསུམ་ལ་ཡིད་མི་ཆེས་པའམ་
མ་དད་པ་སོགས་ལ་འཇོག་པ་དང་། སྤྱིར་མ་དད་པ་སོགས་སུ་འདོད་ཟེར་བ་
དག་ཅུང་འཐད་དཀའ་སྟེ། རྒྱན་རྩ་བ་ལས། ཐེ་ཚོམ་མི་དལ་ཟད་པ་
དང་། །ཞེས་པའི་ཐད་ཀྱི་གསེར་ཕྲེང་ལས། ཐུན་མོང་མ་ཡིན་པའི་སྐྱབས་
གསུམ་གྱི་ཡོན་ཏན་ཇི་བཞིན་དུ་ཤེས་ནས་ཡིད་ཆེས་པའི་དད་པ་ཐོབ་པས་ལྷ་གཞན་
ལ་ཕྱག་མཆོད་མི་བྱེད་ཅིང་སྐྱབས་གནས་ལ་ཐེ་ཚོམ་ཟད་པ་ནི་དགེ་སྦྱོང་དང་
བྲམ་ཟེ་དག་རྟེན་མི་བྱེད། ཅེས་དེ་འདྲའི་ཐེ་ཚོམ་ཡང་མི་སྐྱེ་ཞིང་ཟད་པར་
གསུངས་པས་སྔ་མ་མི་འཐད་པ་སླའོ། སྤྱིར་མ་དད་པ་སོགས་ནི་ཉོན་མོངས་
ཅན་གྱི་སེམས་ཐམས་ཅད་ཀྱི་འཁོར་དུ་འབྱུང་བས་ཕྱི་མའི་འདོད་ཚུལ་ཅུང་
ཁྱབ་ཆེར་དྲགས་པ་སྟེ། དེ་ལྟར་ན་འཕགས་པ་ལ་ཡང་ཉོན་མོངས་ཅན་གྱི་མ་
དད་པ་སོགས་འབྱུང་བས་སྦྱོར་ལམ་སྔ་ཕྱིར་ཡོད་མེད་ཀྱི་དོགས་པ་དཔྱོད་པ་
ནི་ཚེགས་ཆེན་རང་སྟེང་དུ་བླངས་པ་ཡིན་ཞིང་། ཉོན་མོངས་ཅན་གྱི་སེམས་
ལ་མ་དད་པ་སོགས་མཚུངས་ལྡན་དུ་འབྱུང་བ་ཡང་མངོན་པ་གོང་འོག་གཉིས་
ཀས་འདོད་དེ། མཛོད་”ཀ་ལས། རྨོངས་དང་བག་མེད་ལེ་ལོ་དང་། །མ་དད་
པ་དང་རྨུགས་དང་རྒོད། །ཉོན་མོངས་ཅན་ལ་རྟག་ཏུ་འབྱུང་། །ཞེས་གསུངས་
པ་དང་། ཀུན་བཏུས་རོ༧༩༣ལས་ཀྱང་། རྨུགས་པ་དང་། རྒོད་པ་དང་། མ་
དད་པ་དང་། ལེ་ལོ་དང་། བག་མེད་པ་ནི་ཉོན་མོངས་པ་ཐམས་ཅད་དང་མཚུངས་
པར་ལྡན་ནོ། ཞེས་གསུངས་པའི་ཕྱིར། དེས་ན་གཟུང་བ་བདེན་མེད་དུ་རྟོགས་
པའི་སྦྱོར་ལམ་དྲོད་རྩེའི་མཉམ་བཞག་ཏུ་ཆོས་ཉིད་ལ་སྒོམ་བྱུང་གི་གསལ་སྣང་
294



དབང་སྟོབས་ཀྱི་ཁྱད་པར།
ཆེས་ཆེར་འབྱུང་ཞིང་། གཟུང་བ་བདེན་པར་འཛིན་པའི་ཀུན་བཏགས་མངོན་
གྱུར་པ་ཡང་ཉམས་སྨད་ཅིང་སྤོང་བའི་ནུས་པ་གོང་འཕེལ་དུ་གྱུར་མོད། རྗེས་
ཐོབ་ཀྱི་ཚེ་བདེན་མེད་ལ་ཡིད་མི་ཆེས་པའམ་འཇིགས་ཤིང་སྐྲག་པའི་སེམས་བྱུང་
མ་དད་པ་སོགས་ཤས་ཆེར་འབྱུང་ལ་དེ་དག་ཟིལ་གྱིས་གནོན་མི་ནུས་པས་དད་
སོགས་ལ་དབང་པོ་ཞེས་བྱ་སྟེ། ཡུལ་ཅན་གྱི་ཀུན་བཏགས་ཉམས་སྨད་པར་
མ་ནུས་ཤིང་ལྷན་སྐྱེས་ཀྱི་བདེན་པར་འཛིན་པའི་གཞན་དབང་དུ་གྱུར་པས་སོ།
བཟོད་པ་དང་ཆོས་མཆོག་གི་མཉམ་བཞག་ཏུ་སྔ་མ་ལ་ལྟོས་ཏེ་གཉིས་སྣང་ནུབ་
པ་ལྟ་བུའི་གསལ་སྣང་འབྱུང་ཞིང་། ཡུལ་ཡུལ་ཅན་གྱི་བདེན་འཛིན་ཀུན་བཏགས་
ཉམས་སྨད་པར་བྱས་པར་མ་ཟད་བདེན་འཛིན་ལྷན་སྐྱེས་ཀྱི་ནུས་པ་རགས་པའང་
ཉམས་པར་བྱས་པས་དེ་ཁོ་ན་ཉིད་ལ་བཟོད་པའམ་མི་སྐྲག་པའི་གོ་ཆ་བརྙེས་པ་
དང་། དེ་དག་གི་རྗེས་ཐོབ་ཏུ་གང་ལ་བཟོད་ཆོས་སུ་སོང་བའི་མི་མཐུན་ཕྱོགས་
མ་དད་པ་སོགས་ཀྱིས་མི་བརྫི་བར་ཕར་ཟིལ་གྱིས་གནོན་ནུས་པས་དད་སོགས་
སྟོབས་སུ་འདོད་མོད། དེ་དག་ཏུ་གང་ལ་མ་དད་པ་སོགས་ཅུང་ཟད་མངོན་དུ་
གྱུར་པ་ནི་སྔོན་གྱི་གོམས་པ་ཤུགས་དྲགས་པས་དབང་གིས་ཡིན་གྱི། དེ་ལ་ཡིད་
མི་ཆེས་པའམ་མི་འདོད་པའི་བློའི་འཕེན་པ་ཅུང་ཟད་ཀྱང་མེད་པ་སྟེ། ཉན་རང་
དགྲ་བཅོམ་རྟོགས་པ་སྔོན་སོང་གི་ཐེག་ཆེན་པ་རྣམས་བར་བར་དུ་འདིར་བསྟན་
ཡང་དག་མཐའ་ལ་སྙོམས་པར་འཇུག་པ་བཞིན་ནོ། དེ་ལྟར་ཡང་རྒྱལ་ཚབ་
རྗེའི་ཐེག་མཆོག་སྒོ་འབྱེད་ལས། དབང་པོ་དང་སྟོབས་ཀྱི་ཁྱད་པར་ནི། དང་
པོའི་སྐབས་སུ་མ་དད་པ་སོགས་མི་འབྱུང་ཡང་རྗེས་ཀྱི་གནས་སྐབས་སུ་མང་
295



གཟུར་གནས་ཀུནྡ་བཞད་པའི་འཛུམ་ཟེར། །
དུ་འབྱུང་ལ། སྟོབས་ཐོབ་ནས་ནི་རྗེས་ཀྱི་གནས་སྐབས་སུ་ཡང་ཅུང་ཟད་ཙམ་
ལས་མི་འབྱུང་བ་ཡིན་ནོ། ཞེས་གསུངས་སོ། འོ་ན། འགྲེལ་ཆེན་(གསེར་
ཕྲེང་༧༠༣)ལས། དབང་པོ་ལྔ་དང་སྟོབས་ལྔ་ལ་ཁྱད་པར་ཅི་ཡོད་ཅེ་ན། མ་
དད་པ་ལ་སོགས་པའི་མི་མཐུན་ཕྱོགས་དང་། དད་པ་ལ་སོགས་པའི་གཉེན་
པོ་གཉིས་འདྲེས་པར་འབྱུང་བ་ནི་དབང་པོ་ཞེས་བྱའོ། མི་མཐུན་པའི་ཕྱོགས་
ཀྱི་མ་འདྲེས་པར་གཉེན་པོ་འབའ་ཞིག་འབྱུང་བ་ནི་སྟོབས་ཞེས་བྱའོ། ཞེས་
བཟོད་པ་དང་ཆོས་མཆོག་ཏུ་གཉེན་པོ་འབའ་ཞིག་གསུངས་པ་ཇི་ལྟར་འཐད་ཅེ་
ན༑ སྤྱིར་འདྲེས་མ་འདྲེས་ཀྱི་དོན་ལ་ཀུན་བཏུས་དང་མཛོད་རྩ་འགྲེལ་དོན་
གསང་བཤད་སྦྱར་སོགས་ལས་མི་འདྲ་བ་མང་དུ་གསུངས་མོད། འདིའི་མ་
འདྲེས་པ་ནི་ནུས་མཐུ་མ་འདྲེས་པའི་དོན་ལ་བཤད་ན་གོ་བདེ་ཞིང་གོང་འོག་ཏུ་
མཐུན་ཚབས་ཆེ་བར་སྙམ་སྟེ། ཐེག་ཆེན་གྱི་སྦྱོར་ལམ་དྲོད་རྩེའི་རྗེས་ཐོབ་ཏུ་
མ་དད་པ་སོགས་ཟིལ་གྱིས་གནོན་པར་མི་ནུས་པའི་དབང་གིས་མང་དུ་འབྱུང་
ལ༑ དེའི་རྐྱེན་གྱིས་དད་པ་ལ་སོགས་པའི་གཉེན་པོ་རྣམས་མ་དད་པ་སོགས་
དང་འདྲེས་པར་འབྱུང་བ་དང་། སྦྱོར་ལམ་བཟོད་པ་དང་ཆོས་མཆོག་གི་རྗེས་
ཀྱི་སྐབས་སུའང་ཆོས་ཉིད་ལ་མ་དད་པ་ལ་སོགས་པས་བརྫི་བར་མི་ནུས་ཤིང་
ཕར་ཟིལ་གྱིས་གནོན་པའི་མཐུ་ནུས་ལྷག་པ་ཡོད་པས་དད་པ་སོགས་མི་མཐུན་
པའི་ཕྱོགས་དང་མ་འདྲེས་པར་གཉེན་པོ་འབའ་ཞིག་འབྱུང་བ་ཞེས་བྱ་ཡི། སྦྱོར་
ལམ་དང་པོ་གཉིས་ཀྱི་སྐབས་སུ་མ་དད་པ་སོགས་མངོན་དུ་གྱུར་ཅིང་ཕྱི་མ་གཉིས་
ཀྱི་ཚེ་མངོན་དུ་མི་གྱུར་པ་ཙམ་གྱིས་ཁྱད་པར་མི་འབྱེད། མདོར་བསྡུ་ན། སྦྱོར་
296



་.
.*
...
དབང་སྟོབས་ཀྱི་ཁྱད་པར།
ལམ་དྲོད་དང་རྩེ་མོར་གྱུར་པའི་དད་སོགས་རྣམས་རང་གི་མི་མཐུན་ཕྱོགས་
མ་དད་པ་སོགས་ཀྱིས་བརྫི་བར་ནུས་ཤིང་ཟིལ་གྱིས་གནོན་པས་དབང་པོ་དང་།
བཟོད་པ་དང་ཆོས་མཆོག་གི་དེ་དག་ལ་རང་གི་མི་མཐུན་ཕྱོགས་ལས་ནུས་མཐུ་
ལྷག་ཅིང་ཕར་ཟིལ་གྱིས་གནོན་པས་སྟོབས་ཞེས་བརྗོད་སྙམ། ཁོ་ན་རེ། དམན་
ལམ་སྔོན་སོང་གི་སྦྱོར་ལམ་དྲོད་རྩེའི་ངོ་བོར་གྱུར་པའི་དད་སོགས་དབང་པོ་ཆོས་
ཅན། མ་དད་པ་ལ་སོགས་པས་བརྫི་མི་ནུས་པར་ཐལ། ཉོན་སྒྲིབ་སྤངས་པའི་
གང་ཟག་གི་རྒྱུད་ཀྱི་ལམ་ཡིན་པའི་ཕྱིར། ཞེས་བརྒལ་ཀྱང་བྱང་སེམས་དེ་དག་
ཆོས་ཉིད་ལ་དྲོད་དང་རྩེ་མོར་སོང་བའི་ཚེ་གང་བདེན་པས་སྟོང་པ་ལ་ཡིད་མི་
ཆེས་པའམ་སྐྲག་ལུགས་སྔར་བཞིན་འབྱུང་བས་དབང་སྟོབས་ཀྱི་ཁྱད་པར་འབྱེད་
སླ་སྙམ་པའོ། ཇི་སྐད་བཤད་པ་འདིས་ཐེག་དམན་གྱི་སྦྱོར་ལམ་བཞིའི་དབང་
སྟོབས་ཀྱི་ཁྱད་པར་རིགས་འགྲེས་ཆོག་སྙམ་སྟེ་དཔྱད་དོ། །
297



སྲིད་པ་འཁོར་ལོའི་མཚོན་དོན་འཁོར་འདས་གསལ་བའི་
མེ་ལོང་ཞེས་བྱ་བ་བཞུགས་སོ། །
༄༅།། ཆོས་དབྱིངས་སྤྲོས་བྲལ་འགོག་པའི་བདེ་བ་རུ། །ཡང་དག་འཇོག་
པའི་མཁྱེན་བརྩེའི་ནུས་མཐུ་ཡིས། །རྟེན་འབྱུང་སྟོང་པའི་གནད་ཀུན་རང་དབང་
དུ༑ ༑སྟོན་ལ་ཟླ་བྲལ་ཐུལ་དབང་མཆོག་དེར་འདུད། །གང་གི་ཐུགས་བརྩེའི་
གཞན་དབང་གིས། །འཁོར་འདས་སྤང་བླང་མ་ནོར་བར། །གསལ་བར་
མཚོན་པའི་འཁོར་ལོ་འདིའི། །མཚོན་ཚུལ་བརྗེད་བྱང་ལྟ་བུར་འབྲི། །
དེ་ཡང་ཐོག་མ་མེད་པ་ནས་ཀུན་རྨོངས་མ་རིག་པའི་གཞན་དབང་གིས་
འཁོར་བ་སྤྱི་བྱེའི་སྡུག་བསྔལ་བཟོད་གླགས་མེད་པས་རྒྱུན་མར་མནར་ཏེ། ཟོ་
ཆུན་གྱི་རྒྱུད་མོ་བཞིན་ཡང་ནས་ཡང་དུ་ཁམས་གསུམ་འཁོར་བའི་གནས་རྣམས་
སུ་འཁྱམས་ཏེ་རང་ལོག་གཏན་མ་བྱུང་བར་ཉམ་ཐག་པ་ནི་ཀུན་བྱང་རྟེན་འབྲེལ་
གྱི་འཇུག་ལྡོག་ལ་རྨོངས་ཤིང་ཕྱིན་ཅི་ལོག་ཏུ་སྤྱད་པས་སོ། ཇི་ལྟ་ཇི་སྙེད་ཀྱི་
ཆོས་ཀུན་གསལ་བར་མཁྱེན་པའི་སྟོན་པ་ཐུབ་པའི་དབང་པོས་ཐུགས་བརྩེ་བ་
ཆེན་པོའི་གཞན་དབང་གིས་འགྲོ་བ་རྣམས་ཀྱི་ཁམས་དང་མོས་པ་བག་ལ་ཉལ་
གྱི་རྗེས་སུ་མཐུན་པར་གང་ལ་གང་འདུལ་གྱི་ཆོས་ཚུལ་མཐའ་ཡས་པར་བཀའ་
བསྩལ་པ་སོགས་རྒྱུ་བ་དང་མི་རྒྱུ་བའི་མཛད་ཚུལ་སྣ་ཚོགས་པས་འགྲོ་བ་རྣམས་
སྡུག་བསྔལ་དང་བྲལ་ཞིང་དགའ་བདེའི་དབུགས་དབྱུང་བར་མཛད་པ་ལས།
299



གཟུར་གནས་ཀུནྡ་བཞད་པའི་འཛུམ་ཟེར།
འདིར་མཐའ་འཁོབ་ཀྱི་རྒྱལ་པོ་ཨུ་ཏྲ་ཡ་ནས་གཙོས་པའི་དངོས་བརྒྱུད་ཀྱི་གདུལ་
བྱ་གྲངས་ལས་འདས་པ་རྣམས་ཀྱི་སླད་དུ་སྟོན་པ་རང་ཉིད་ཀྱིས་དངོས་སུ་ཞལ་
བཀོད་གནང་ཞིང་འཁོར་འདས་ཀྱི་རྣམ་གཞག་གསལ་བར་མཚོན་པའི་མཚོན་
བྱེད་སྲིད་པ་འཁོར་ལོའི་མཚོན་ཚུལ་དོན་བསྡུས་སུ་འབྲིའོ། །
དེ་ལ་མཚོན་བྱེད་སྲིད་པ་འཁོར་ལོའི་དཔེ་རིས་ཀྱི་བསྟན་དོན་ཁོང་དུ་ཆུད་
ཅིང་ཡང་ཡང་སྒོམ་པས་བདེན་པ་མངོན་གསུམ་དུ་མཐོང་བ་བུ་མོ་མུ་ཏིག་འཁྲི་
ཤིང་(འདུལ་བའི་གླེང་འབུམ་ཆེན་མོའི་ཤོག་གྲངས་ ༡༠༢༢ ཝར་ཎ་དཔར་མ》སོགས་གདུལ་
བྱ་དཔག་ཏུ་མེད་པའི་སྤང་བླང་ཕྱིན་ཅི་མ་ལོག་པར་མཐོང་བ་སོགས་བཀའ་
དགོངས་འགྲེལ་རྣམས་སུ་གསལ་ལ། དེའི་ཕྱིར་འདི་ལ་ནན་ཏན་ཆེན་པོས་
དགེ་འདུན་གྱི་གཙུག་ལག་ཁང་གི་སྒོ་ཁང་སོགས་སུ་འབྲི་བ་ཡིན་ཏེ། འདུལ་
བ་མདོ་རྩ་བའི་གནས་མལ་གྱི་གཞི་བསྟན་པ་ལས། སྒོ་ཁང་དུ་འཁོར་བའི་
འཁོར་ལོའོ། ཆ་ལྔ་བར་བྱའོ། ཞེས་སོགས་གསུངས་པ་ལྟར་རོ། མཚོན་
བྱེད་ཀྱི་འཁོར་ལོའི་ཆ་རིམ་པ་བཞིའི་དབུས་སུ་བྱ་སྦྲུལ་ཕག་གི་ཁ་ནས་ཐོན་པ་
ལྟ་བུས་ཆགས་སྡང་གཉིས་ཀྱི་རྩ་བ་གཏི་མུག་མ་རིག་པ་ཡིན་པ་དང་། བྱ་ཕུག་
རོན་འདོད་ཆགས་ཆེ། སྦྲུལ་ཞེ་སྡང་ཆེ། ཕག་ནི་མི་གཙང་བ་ལ་གཙང་བར་
ཞེན་པ་སོགས་དེ་ཁོ་ན་ཉིད་ལ་རྨོངས་པ་ཤུགས་ཆེ་བས་དཔེ་དང་དཔེ་ཅན་དུ་འགྲོ་
སྟེ༑ འདུལ་བའི་རྣམ་བཤད་ཉི་ཟེར་ ”་ལས། དབུས་སུ་འདོད་ཆགས་དང་
ཞེ་སྡང་དང་གཏི་མུག་དག་བྲི་ཞེས་པ་ཡང་ཡང་ཟ་བའི་ལུང་རྣམ་འབྱེད་ལས་
གསུངས་སོ། ཕུག་རོན་དང་སྦྲུལ་དང་ཕག་གི་རྣམ་པ་འབྲི་བ་ནི་ལུང་ལས་དངོས་
300



སྲིད་པ་འཁོར་ལོའི་མཚོན་དོན།
སུ་མ་གསུངས་ཀྱང་བྱེ་བྲག་བཤད་མཚོ་ལས་གསུངས་པ་སྟེ། དེ་ལྟར་ལུང་
རྣམ་འབྱེད་ཀྱི་འགྲེལ་པ་ལས་བཤད་དོ། ཞེས་གསུངས་ཤིང་། འཁོར་བས་
བསྡུས་པའི་སྣོད་བཅུད་ཀྱི་དངོས་པོ་མཐའ་དག་དུག་གསུམ་གྱི་རྐྱེན་དུ་བྱས་པའི་
ཀུན་འབྱུང་ཡང་མ་རིག་པ་འདི་ལ་ཐུག་པས་རྩ་བ་ལྟ་བུར་ཤེས་པའི་སླད་དུ་དབུས་
མར་བྱས་པའོ། ཕྱི་ལོགས་ཀྱི་རིམ་པ་གཉིས་པར་ཁ་དོག་དཀར་ནག་ལྟ་བུས་
རྒྱུད་ལྔའི་འགྲོ་བ་རྣམས་བར་སྲིད་ནས་འཁོར་བར་འཁོར་བའི་ལས་དཀར་ནག་
གི་དགེ་མི་དགེའི་ལས་ཀྱི་ཀུན་ཉོན་མཚོན། དེ་ལ་ཁ་དོག་དཀར་པོར་ཞུགས་
ནས་བདེ་འགྲོ་བའི་བྱད་གཟུགས་ཅན་དག་ཡར་འགྲོ་བས་ནི་དཀར་པོའི་ལས་
ཀྱིས་བདེ་འགྲོ་ལྷ་མིའི་བདེ་བ་མྱོང་བར་མཚོན་ཞིང་། ནག་པོས་རྣམ་སྨིན་ངན་
འགྲོ་མྱོང་བར་འགྱུར་བའི་ངན་སོང་བའི་བྱད་གཟུགས་ཅན་ཐུར་དུ་དཔྱང་སྟེ་
སྤྱི་ཚུགས་སུ་མུན་པ་ནས་མུན་པར་འགྲོ་བས་འཕེན་བྱེད་མི་དགེ་བ་དང་། དེ་
དག་ལ་གཤིན་རྗེ་འཇིགས་སུ་རུང་བས་ཞགས་ཐག་གིས་བསྡམས་བཅིངས་བྱེད་
པས་འཇིགས་སྣང་ཤུགས་ཆེ་བར་མཚོན། ཕྱི་ལོགས་ཀྱི་རིམ་པ་གསུམ་པར་
ཆ་ལྔར་ཕྱེ་བའི་སྟེང་ཕྱོགས་གཉིས་པོ་སོ་སོའི་ལྷ་མིའི་སྣོད་བཅུད་མཚོན་ཞིང་།
འོག་རིམ་གསུམ་གྱི་དབུས་སུ་དམྱལ་བ་དང་གཡས་གཡོན་དུ་ཡི་དྭགས་དང་དུད་
འགྲོའི་འཇིག་རྟེན་མཚོན། སྤྱིར་ལྷ་མ་ཡིན་རྣམས་ཀྱང་གཟུགས་དང་ལང་ཚོ་
མཐུ་དང་སྟོབས་ཀྱི་དཔལ་ཡོན་ལྷ་ཡི་གཟི་བྱིན་ལ་འགྲན་བཟོད་ཡོད་པ་སོགས་
ཀྱིས་ལྷའི་ཁོངས་སུ་བསྡུས་ཏེ་རྒྱུད་ལྔའི་འགྲོ་བའི་སྐྱེ་བའི་ཀུན་ཉོན་མཚོན་ཐབས་
སུ་བྱས་པས་སོ། དེ་ལ་ལྷ་མིན་རྣམས་ལྷ་ལ་ཕྲག་དོག་དང་ཞེ་སྡང་གིས་འཐབ་
301



གཟུར་གནས་ཀུནྡྲ་བཞད་པའི་འཛུམ་ཟེར།
འཁྲུག་བརྒྱུད་མར་མྱོང་བ་སོགས་ཚེར་ཕུང་དུ་ཉལ་བ་ལྟ་བུའི་སྡུག་བསྔལ་ཆེ་བར་
མཚོན་པས་འཐབ་འཁྲུག་གི་རྣམ་པའོ། （ལྷ་དང་ལྷ་མིན་འཐབ་འཁྲུག་གི་གཞིར་ལྗོན་
ཤིང་འབྲི་བ་ནི་དཔག་གསམ་ཤིང་གི་རྩ་བ་ལྷ་མིན་གྱི་ཡུལ་དང་འབྲས་བུ་ལྷ་ཁོ་ནའི་ལོངས་སྤྱད་པས་
འཐབ་རྩོད་བསླང་བའི་གཏམ་རྒྱུད་ལྟར་མཚོན་ནམ་བརྟག)དེ་ཡང་འདོད་ལྷ་རིགས་དྲུག་
དང་གཟུགས་གཟུགས་མེད་ཀྱི་ལྷ་རྣམས་རི་རབ་ལྷུན་པོའི་ཕྱོགས་སུ་རིམ་པར་
གནས་པ་སོགས་རྒྱས་པར་གཞན་ལས་ཆུབ་པར་བྱའོ། སྟེང་ཕྱོགས་གཡོན་
གྱི་རིམ་པས་མིའི་འགྲོ་བ་སྟེ་ཤར་ལུས་འཕགས་པོ། ནུབ་བ་ལང་སྤྱོད་པ། བྱང་
སྒྲ་མི་སྙན་པ། ལྷོ་འཛམ་གླིང་བ་སོགས་གླིང་དང་གླིང་ཕྲན་རྣམས་ཀྱི་མིའི་འགྲོ་
བ་མཚོན། འོག་རིམ་ཆ་གསུམ་སུ་ཕྱེ་བའི་གཡས་ཀྱི་རིམ་པས་དུད་འགྲོ་བ་
རྣམས་མཚོན་ཞིང་དེ་ལ་སྐམ་དང་བརླན་ལ་གནས་པ་ལྟ་བུ་གཉིས་སུ་སྣང་བ་ནི་
ཁ་འཐོར་བ་དང་བྱིངས་ན་གནས་པ་སྟེ་རིགས་བསྡུ་ན་ཐམས་ཅད་དེར་འདུའོ།
གཡོན་གྱི་རིམ་པས་ཡི་དྭགས་ཀྱི་འགྲོ་བ་རྣམས་མཚོན་པ་སྟེ། ལག་ན་མཚོན་
ཆ་ཐོགས་པས་འདེད་གསོད་དང་། ལྟོ་བ་ཆེ་ཞིང་ཡན་ལག་ཤིན་ཏུ་ཕྲ་བ། ཁ་
ནས་མེ་འབར་བ་སོགས་རེ་རེས་ཕྱི་ནང་སྒོས་ཁུར་གྱི་སྒྲིབ་པ་ཅན་གྱི་ཡི་དྭགས་
རྣམས་མཚོན། དབུས་ཀྱི་རིམ་པར་ནང་གསེས་ཆ་གསུམ་དུ་ཕྱེས་ཏེ་མཚོན་
གྱི་ཁ་གྱེན་དུ་བསླང་བར་ལྷུང་བ་དང་། ཁྲོ་ཆུ་ཁོལ་མར་འཚོད་ཅིང་བསྲེགས་
པ༑ གྲང་རེག་གིས་ཕུང་པོ་ལྔ་དང་བརྒྱད་དུ་གས་པ་སོགས་ཀྱིས་ཚ་གྲང་ཉི་འཚེའི་
དམྱལ་བ་(དཔེ་རིས་ལ་ལར་དམྱལ་བའི་གནས་སུ་གཤིན་རྗེ་ལག་ན་ཁྲམ་ཤིང་ཐོགས་པས་དཀར་
ནག་གི་དབྱེ་བ་འབྱེད་ཚུལ་གྱིས་དགེ་སྡིག་ཤན་མཁན་གྱི་ཆོས་རྒྱལ་ཞེས་པ་མངོན་པར་གསུངས་
302



-
-
-
-
སྲིད་པ་འཁོར་ལོའི་མཚོན་དོན།
སྲོལ་ཡོད།)རྣམས་རིམ་པར་མཚོན་པའོ། རིམ་པ་ཕྱི་མའི་རེའུ་མིག་བཅུ་གཉིས་
ཀྱིས་རྟེན་འབྲེལ་བཅུ་གཉིས་པོ་རང་རང་གི་ཐུན་མོང་མིན་པའི་བྱེད་ལས་ཀྱི་སྒོ་
ནས་སོ་སོའི་སྐྱེ་བོ་རྣམས་ཀུན་འབྱུང་འཁོར་བར་འཇུག་ཚུལ་མཚོན་པ་སྟེ། འདུལ་
བ་མདོ་རྩ་བའི་རྣམ་བཤད་ཉི་ཟེར་”་ལས། རྟེན་ཅིང་འབྲེལ་བར་འབྱུང་བའི་
ཡན་ལག་བཅུ་གཉིས་འབྲི་བ་ནི་ལུང་རྣམ་འབྱེད་ཀྱི་འགྲེལ་པར་བྱེ་བྲག་བཤད་
མཚོ་དྲངས་པ་ལས། མ་རིག་པ་ནི་བུད་མེད་འབྲི་བར་བྱའོ། འདུ་བྱེད་ནི་རྫ་
མཁན་སྣོད་དག་བྱེད་པའོ། ཞེས་པ་ནས། ཤི་བ་ནི་མི་ཤི་བའི་གཟུགས་འབྲི་
བའོ། ཞེས་བཤད་དོ། ཞེས་གསུངས་པ་ལྟར་མཚོན་བྱ་མཚོན་བྱེད་ཕན་ཚུན་
མཐུན་པར་སྦྱར་ནས་གསལ་ཚུགས་སུ་བརྗོད་པ་ལ། དང་པོ་མ་རིག་པ་ནི། བུད་
མེད་རྒས་འཁོགས་ལོང་བ་འཁར་དབྱུག་ལ་བརྟེན་པ་དེས་ལེགས་ཉེས་ཀྱི་ལམ་
སོ་སོར་དབྱེ་མི་ནུས་པར་རྨོངས་ཏེ་ཡུལ་གང་ལའང་གྱ་ཚོམ་དུ་འཇུག་པ་ལྟར།
དེ་ཁོ་ན་ཉིད་ཀྱི་དོན་ལ་རྨོངས་ཏེ་རང་འབྲས་ཡང་སྲིད་དུ་འཁོར་བའི་ལས་ཀུན་
ནས་སློང་བའི་རྒྱུའི་ཀུན་སློང་གི་མ་རིག་པས་ཀྱང་རང་ཡུལ་ལ་ཕྱིན་ཅི་ལོག་ཏུ་
འཇུག་པར་བྱེད་དོ། གཉིས་པ་འདུ་བྱེད་ནི། རྫ་མཁན་ལག་ཏུ་རྫ་མ་ཐོགས་
པ་དེས་རྫ་མ་ཆེ་ཆུང་དང་བཟང་ངན་སྣ་ཚོགས་པ་བཟོ་བ་ལྟར། གཉིས་པ་འདུ་
བྱེད་ཀྱི་ལས་ཀྱིས་རྣམ་སྨིན་གྱི་ཕུང་པོ་ཆེ་ཆུང་དང་བདེ་སྡུག་སྣ་ཚོགས་བསྐྱེད་
པའི་(འཕངས་འབྲས་ལ་སྦྱར་བའང་ཡོད)དགེ་མི་དགེའི་ལས་སོ། གསུམ་པ་རྣམ་
ཤེས་ནི། སྤྲེའུ་གནས་གཅིག་ཏུ་སྡོད་མི་ཚུགས་པར་བྱ་བྱེད་མང་ཞིང་ལྗོན་ཤིང་
ཕན་ཚུན་ལ་མཆོང་རྒྱུགས་སོགས་འདྲ་མིན་བྱེད་པ་ལྟར། ལས་ཀྱི་བག་ཆགས་
303



གཟུར་གནས་ཀུནྡ་བཞད་པའི་འཛུམ་ཟེར། །
འཛིན་པའི་ཡིད་ཀྱི་རྣམ་པར་ཤེས་པ་དམིགས་པ་གཅིག་ལ་གནས་མི་ཐུབ་པར་
གཡོ་ཞིང་ཉེར་ལེན་གྱི་ཕུང་པོ་རྒྱུན་མ་ཆད་པར་གཅིག་ནས་གཅིག་ཏུ་ཉིང་མཚམས་
སྦྱོར་བར་བྱེད་པའོ། བཞི་པ་མིང་གཟུགས་ནི། ཚུ་རོལ་ནས་ཆུའི་ཕ་རོལ་དུ་
（རྣམ་ཤེས་ཀོ་མཁན། ཕུང་བོ་ཀོ་གྲུ། སྐྱེ་རྒ་ན་འཆི་ཆུ་བོར་སྦྱར།)འགྲོ་བའི་མགྲོན་པོ་རྣམས་
ཕ་རོལ་འགྲོ་བར་ཀོ་གྲུའི་རྟེན་བྱེད་པ་ལྟར། མིང་གཟུགས་ཅི་རིགས་པའི་རྟེན་
འབྲེལ་གྱིས་འགྲོ་བ་སོ་སོའི་བདེ་སྡུག་ཀུན་འབྱུང་བའི་སྣོད་དང་ཕྱི་མར་འགྲོ་བའི་
རྟེན་བྱེད་པའོ། ལྔ་པ་སྐྱེ་མཆེད་ནི། ཁང་པའི་བཟོ་བཀོད་རྫོགས་པར་གྲུབ་
ཀྱང་ནང་དུ་སྡོད་མི་མེད་པར་སྟོང་པར་གནས་པ་ལྟར། མིང་གཟུགས་འཕེལ་
ནས་རྟེན་སྐྱེ་མཆེད་དྲུག་རྫོགས་པར་གྲུབ་ཀྱང་(ཁང་སྟོང་ལ་བདག་པོ་ཡོད་པ་ལྟར་སྣང་
ཡང་མེད་པ་ལྟར། སྐྱེ་མཆེད་དྲུག་བདག་ཏུ་གྲུབ་པར་སྣང་ཡང་མ་གྲུབ་པ་ལ་སྦྱར་བའང་ཡོད།) རྣམ་
ཤེས་དྲུག་གི་རྟེན་པ་མ་གྲུབ་པའོ། དྲུག་པ་རེག་པ་ནི། ཕོ་མོའི་སྒྲོས་དང་སྒྲོས་
འཕྲད་པ་ལས་མྱོང་བ་ཁྱད་པར་ཅན་མི་སྐྱེ་ཡང་རིམ་གྱིས་བདེ་སྡུག་འདྲེན་པ་
ལྟར། ཡུལ་དབང་རྣམ་ཤེས་གསུམ་འདུས་ནས་ཡུལ་གྱི་འགྱུར་བ་གཅོད་པར་
བྱེད་ཀྱང་བདེ་སྡུག་སོགས་ཀྱི་རྒྱུ་མི་ཤེས་པ་ཚུན་ཆད་དོ། བདུན་པ་ཚོར་བ་ནི།
མིག་ལ་མདའ་བརྒྱབ་པས་ཟུག་གཟེར་དྲག་ཏུ་སྐྱེ་བ་ལྟར། རེག་པས་ཡུལ་ཡོངས་
སུ་སྤྱད་པ་ལས་ཚོར་བ་སིམ་གདུང་བར་མ་ཅི་རིགས་ཉམས་སུ་མྱོང་བར་བྱེད་
པའོ། བརྒྱད་པ་སྲེད་པ་ནི། སྐྱེས་བུ་བག་མེད་པས་ཆང་འཐུང་བ་ན་སྲེད་པ་
འཕེལ་ཏེ་ངན་སྤྱོད་ལ་གསོས་འདེབས་ཤིང་ཕུང་དཀྲོལ་སྣ་ཚོགས་བྱེད་པ་ལྟར།
ཚོར་བ་གསུམ་གང་རུང་ཉམས་སུ་མྱོང་བའི་སྲེད་པས་གཉིས་པ་འདུ་བྱེད་ཀྱི་
304



སྲིད་པ་འཁོར་ལོའི་མཚོན་དོན།
ནུས་པ་གསོ་ཞིང་ཡང་སྲིད་ཕྱི་མའི་སྡུག་བསྔལ་སྣ་ཚོགས་པ་འབྱུང་བར་བྱེད་
པའོ། དགུ་པ་ལེན་པ་ནི། ཤིང་ཏོག་ལེན་པའི་གང་ཟག་གིས་ཤིང་ཏོག་སྔ་མའི་
རོ་མྱོང་ནས་སྲེད་པ་ཆེས་ཆེར་འཕེལ་ཏེ་ཕྱི་མ་ལེན་པ་ལ་དོན་དུ་གཉེར་བ་ལྟར།
གོང་གི་སྲེད་པ་དེ་ཉིད་ཆེས་ཆེར་འཕེལ་ཏེ་ཕྱི་མའི་རྣམ་སྨིན་གྱི་ཕུང་པོ་དོན་དུ་
གཉེར་བའོ། བཅུ་པ་སྲིད་པ་ནི། མངལ་ཁུར་གྱི་སྦྲུམ་མ་བཙའ་བར་ཉེ་བ་ལྟར།
སྔར་ལས་བཟང་ངན་གང་བཞག་སྲེད་ལེན་གྱིས་གསོས་བཏབ་སྟེ་སྐྱེ་བ་འགྲུབ་
པ་ལ་མཐུ་ཅན་དུ་གྱུར་པ་ཞིག་གོ། བཅུ་གཅིག་པ་སྐྱེ་པ་ནི། དུས་ལ་བབས་
པའི་བུད་མེད་ཀྱིས་བུ་བཙས་པ་ལྟར། རྣམ་ཤེས་མའི་མངལ་དུ་ཉིང་མཚམས་
སྦྱར་མ་ཐག་པའི་སྐྱེ་སྲིད་ཀྱི་གནས་སྐབས་སུ་གྱུར་པའོ། བཅུ་གཉིས་པ་རྒ་ཤི་
ནི༑ གང་ཟག་ཞིག་གིས་མི་རོ་རྒྱབ་བསྣོལ་དུ་བྱས་ནས་ཁུར་བ་ལྟར། རྒ་ཤི་
ཅི་རིགས་པས་བདེ་བ་དང་རྒྱབ་འགལ་གྱི་སྡུག་བསྔལ་སྣ་ཚོགས་པ་བསྐྱེད་པའི་
ཉེས་དམིགས་མཚོན་པའོ། དེ་ལྟར་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་
བཅུ་གཉིས་ལུགས་འབྱུང་དུ་དངོས་སུ་བསྟན་པའི་ཤུགས་ཀྱིས་མ་རིག་པ་འགག་
པས་འདུ་བྱེད་འགགས་པ་ནས་སྐྱེ་བ་འགག་པ་ནས་རྒ་ཤི་འགགས་པའི་རྣམ་བྱང་
ལུགས་འབྱུང་ལྡོག་གི་རྣམ་བཞག་ཀྱང་མཚོན་ནོ། སྲིད་པ་འཁོར་ལོ་དེ་ཉིད་
ཁ་གདངས་མཆེ་གཙིགས་ཀྱི་གཤིན་རྗེ་འཇིགས་སུ་རུང་བས་ཁར་བཅུག་ཅིང་།
རྐང་ལག་བཞིས་བསྡམས་ཏེ་པང་དུ་བླངས་པ་ནི། སྟོབས་དང་ནོར་གང་གིས་
ཀྱང་བཟློག་ཏུ་མེད་པའི་གཤིན་རྗེ་དང་འཕྲད་པས་སྲོག་འཇོམས་ཤིང་འོང་བ་
གདོན་མི་ཟ་བ་ལྟར། ཇི་སྲིད་ལས་ཉོན་གྱི་དབང་གིས་སྐྱེ་བ་ལེན་པ་དེ་སྲིད་དུ་
305



གཟུར་གནས་ཀུནྡྲ་བཞད་པའི་འཛུམ་ཟེར། །
རང་དབང་མེད་པར་འཆི་བའི་སྡུག་བསྔལ་ལས་མ་འདས་པར་མཚོན་པ་སྟེ།
འདུལ་བ་རྒྱ་ཆེར་འགྲེལ་(དམ་ཆོས་སྣང་བའི་སྒྲོན་མེའི་༡༡༩)ལས། དེ་དག་ཐམས་
ཅད་ཀྱང་མི་རྟག་པ་ཉིད་ཀྱིས་སྲིན་པོས་པང་དུ་བླངས་ཏེ་ཡན་ལག་ལྔ་ཆར་གྱིས་
བཟུང་བར་བྲི་བར་བྱའོ། ཞེས་གསུངས་པ་ལྟར་རོ། སྲིད་པ་འཁོར་ལོའི་ཕྱི་
རོལ་གྱི་སྟེང་ཕྱོགས་སུ་སྟོན་པ་བཅོམ་ལྡན་འདས་ཀྱི་ཕྱག་གིས་བསྟན་པའི་(ལ་
ལར་སྟོན་པའི་ཕྱག་གིས་ཟླ་བ་ཉ་གང་བ་བསྟན་པ་དེས་ལམ་བདེན་མཚོན་པར་གསུངས་)ཆ་རྫོགས་
ཀྱི་ཟླ་བ་ཉ་གང་བ་དེས་ཞི་བ་འགོག་བདེན་མཚོན་ཏེ། འདུལ་མདོ་རྩ་བ་ལས།
སྟེང་དུ་སངས་རྒྱས་མྱ་ངན་ལས་འདས་པའི་དཀྱིལ་འཁོར་དཀར་པོ་ཉེ་བར་སྟོན་
པའོ། འོག་ཏུ་བརྩམ་པར་བྱ་ཞིང་ཞེས་པའི་ཚིགས་སུ་བཅད་པ་གཉིས་སོ། ཞེས་
གསུངས་པ་ལྟར་འོག་གི་ཚིགས་སུ་བཅད་པ་གཉིས་ཀྱིས་ལམ་བདེན་མཚོན་པར་
གསུངས། དེ་དག་སྲིད་པ་འཁོར་བ་ལས་ལོགས་སུ་ཕྱེས་པས་འཁོར་བ་ལས་
ཡིད་འབྱུང་ཞིང་ཐར་པ་ལ་བརྩོན་འདུན་དྲག་པོས་མྱང་འདས་འཐོབ་པར་མཚོན་
པའོ། དེ་ལྟར་སྲིད་པ་འཁོར་ལོའི་མཚོན་དོན་དཔེ་དང་དཔེ་ཅན་ཕན་ཚུན་ཟུང་
སྦྱར་གྱིས་གོ་སླ་བའི་ལུགས་སུ་བཀྲལ་བའི་ཁུར་བཟུང་ལ། དེ་བས་འདི་ལ་མ་
ཚང་བ་དང་མ་འཐུས་པ་ལ་སོགས་ཉེས་ལྟུང་ཅི་མཆིས་སྒྲིབ་པར་མི་འགྱུར་བའི་
མཐོལ་བཤགས་སྙིང་ནས་ཞུའོ། །
སྨྲས་པ། རྟེན་འབྲེལ་བདེན་པའི་བྱ་བྱེད་ཀྱིས། །སྲིད་ཞིའི་འཇུག་ལྡོག་
མ་འདྲེས་པར། །ཇི་ལྟར་རྣམ་པར་བཤད་པའི་དགེ། །ལུས་ཅན་ལུས་ལས་
གྲོལ་ཕྱིར་བསྔོ། །
306



སྲིད་པ་འཁོར་ལོའི་མཚོན་དོན།
ཞེས་སྲིད་པ་འཁོར་ལོའི་མཚོན་དོན་འཁོར་འདས་གསལ་བའི་མེ་ལོང་ཞེས་བྱ་བ་འདི་ཡང་།
དགེ་བའི་བཤེས་གཉེན་དཀོན་མཆོག་རྒྱ་མཚོས་ཕར་ཕྱིན་སྐབས་ལྔ་པའི་མཐོང་ལམ་རྩེ་སྦྱོར་འཆད་
ཁྲིད་ཀྱི་སྐབས་སུ། རྟེན་འབྲེལ་ལུགས་འབྱུང་ལྡོག་གི་སྒོ་ནས་འཁོར་བར་ཇི་ལྟར་འཇུག་པ་དང་།
དེ་ལྟར་ལྡོག་པ་སོགས་མཚོན་བྱེད་དཔེ་རིས་ཀྱི་ལམ་ནས་ཞིབ་གསལ་དུ་གསུང་པ་བརྗེད་དུ་ཕངས་
ཏེ་གནད་བསྡུས་ཀྱིས་དང་བ་ཆེན་པོས་བྲིས།
དུ
307



༧སྐྱབས་མགོན་ཀིརྟི་བློ་བཟང་འཕྲིན་ལས་ཀྱིས་མཛད་པའི་བློ་སྣ་ཆོས་ལ་
བསྒྱུར་པའི་གདམས་ངག་གི་ཚིག་དོན་མདོ་ཙམ་འགྲེལ་པ་
གདུང་སེལ་སྨན་གྱི་བདུད་རྩི་ཞེས་བྱ་བ།
༄༅།། རབ་འབྱམས་རྒྱལ་བའི་མཁྱེན་བརྩེ་ནུས་པའི་དཔྱིད། །
གང་འདུལ་གཟུགས་སུ་འཕོས་པའི་མངོན་དགའི་བཤེས། །
ཡབ་གཅིག་དཔལ་ལྡན་བླ་མའི་ཞབས་པད་ལ། །
སྒོ་གསུམ་གུས་པའི་ཡིད་ཀྱིས་ཕྱག་འཚལ་ལོ། །
དེ་ལ་འདིར་ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་ནས་ཉེ་བར་བརྒྱུད་
པའི་སྐྱེས་བུ་གསུམ་གྱི་ལམ་གྱི་རིམ་པའི་གནད་ཚང་ལ་མ་ནོར་བར་སྟོན་པའི་
ཕན་བདེའི་འཁྲིད་ཐབས་མཆོག་ཏུ་གྱུར་པ། ཚིག་དོན་འདྲིལ་ཆེ་ཞིང་གནད་
འདུས་ལ། སོ་སོའི་སྐྱེ་བོས་གོ་སླ་ཞིང་ལག་ཏུ་བླངས་བདེ་བའི་བློ་སྣ་ཆོས་ལ་
བསྒྱུར་པའི་གདམས་ངག་གི་དོན་མདོ་ཙམ་འཆད་པ་ལ་གསུམ། གདམས་པ་
ལ་འཇུག་པའི་ཡན་ལག གདམས་པ་དངོས། གདམས་པའི་མཇུག་དོན་ནོ།
དང་པོ་ལ་གསུམ། མཆོད་བརྗོད། རྩོམ་པར་དམ་བཅའ་བ། སྣོད་ལྡན་ཉན་
སྐུལ་ལོ། དང་པོ་ནི། །
དྲིན་ཅན་བླ་མའི་ཞབས་ཀྱི་པདྨོར། །
1
|
309



གཟུར་གནས་ཀུནྡྲ་བཞད་པའི་འཛུམ་ཟེར། །
གུས་པས་བཏུད་དེ་་་་་་
ཞེས་པས་བསྟན་ཏེ། ཕྱོགས་བཅུའི་རྒྱལ་བ་ཀུན་གྱི་མཁྱེན་བརྩེ་ནུས་
པའི་ངོ་བོ་གཅིག་ཏུ་བསྡུས་པའི་ཡོན་ཏན་མཆོག་ཏུ་མངའ་ཞིང་། གང་ལ་གང་
འདུལ་གྱིས་གདུལ་བྱའི་སྐལ་བ་དང་འཚམ་པར་ཟབ་རྒྱས་ལམ་གྱི་རིམ་པའི་
སྙིང་པོ་ཚུལ་བཞིན་དུ་འདོམས་པར་མཛད་པའི་དྲིན་པོ་ཆེ། བདེ་ལེགས་ཐམས་
ཅད་ཀྱི་འབྱུང་གནས་དམ་པ་སྟེ་དཔལ་ལྡན་བླ་མའི་ཞབས་ཀྱི་པདྨོར་སྒོ་གསུམ་
གུས་པ་ཆེན་པོས་འདུད་ཕྱག་མཛད་པའོ། དེ་སྒྲ་ལྷག་མ་འདྲེན་ཚིག་གོ། དེ་
ཡང་ཡོན་ཏན་རིན་པོ་ཆེ་སྡུད་པ་ལས། སངས་རྒྱས་ཆོས་རྣམས་དགེ་བའི་བཤེས་
གཉེན་ལ་བརྟེ ན་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བ་དེ་སྐད་
གསུངས། །ཞེས་གསུངས་པ་ལྟར་གདམས་ངག་རྩོམ་པའི་ཐོག་མཐའ་བར་
གསུམ་དུ་དགེ་བའི་ཤིས་པ་འབྱུང་ཞིང་འཕྲལ་ཕུགས་ལེགས་ཚོགས་ཐམས་ཅད་
བླ་མ་ལ་བརྟེན་པར་ཤེས་པའི་ཕྱིར་རོ། །
གཉིས་པ་ནི།
ཟ་་་་་ཕན་པའི་གདམས་ངག །
སྐྱེས་མཆོག་དམ་པའི་ཞལ་གྱི་བདུད་རྩི། །
ཇི་བཞིན་སྤེལ་ལ་་་་་་་་་།
ཞེས་པས་བསྟན་ཏེ། བདག་དང་ཆོས་ཀུན་བཏགས་པའི་ངོ་བོ་ཉིད་ལ་
མངོན་པར་ཞེན་པའི་དབང་གིས་འཁོར་བ་དང་ངན་སོང་གི་སྡུག་བསྔལ་རྒྱུན་
མར་མྱོང་ཞིང་། རྩ་བ་དང་ཉེ་བའི་ཉོན་མོངས་པའི་ཚ་གདུང་གིས་ཡང་ཡང་
310



གདུང་སེལ་སྨན་གྱི་བདུད་རྩི།
མནར་བའི་རྒྱུད་ལྔའི་འགྲོ་བ་རྣམས། འཁོར་བ་ལས་གྲོལ་ཚུལ་ཕྱིན་ཅི་མ་ལོག་
པར་བསྟན་པའི་གདམས་ངག་རྨད་དུ་བྱུང་བ། སྟོན་པ་བདེ་བར་གཤེགས་པ་
ནས་སྐྱེས་མཆོག་བར་མ་ཆད་དུ་རྩ་བའི་བླ་མའི་བར་བརྒྱུད་པའི་དམ་པའི་ཞལ་
གྱི་བདུད་རྩི་སྟེ་ཞལ་རྒྱུན་ཇི་ལྟ་བ་བཞིན་སྤེལ་བའི་དམ་བཅའ་བའོ། ལ་ཡིག་
སྔ་ཕྱི་མཚམས་སྦྱོར་བྱེད་དོ། དེ་ཡང་ཤེས་རབ་སྡོང་བུ་ལས། དམ་པ་མང་
པོ་ཁས་འཆེ་མི་བྱ་ལ། །གལ་ཏེ་དཀའ་བའི་ཁས་ནི་བླངས་གྱུར་ན། །རྡོ་ལ་
རི་མོ་བྲིས་པ་ལྟ་བུར་ནི། །ཤི་ཡང་གཞན་དུ་བྱེད་པར་མི་འགྱུར་རོ། །ཞེས་
གསུངས་པ་ལྟར་གསུང་རབ་ཐམས་ཅད་སྐྱེས་བུ་གསུམ་གྱི་ལམ་རིམ་དུ་འདྲིལ་
བའི་གདམས་ངག་གི་གནད་ཀུན་བཤད་པར་ཁུར་ལེན་པའི་རྒྱལ་སྲས་ཀྱི་འཕགས་
ཆོས་བསྟན་པའོ། །
གསུམ་པ་ནི།
་་་་་་་རྣ་བ་བློགས་ཤིག །
ཅེས་པས་བསྟན་ཏེ། རྙེད་བཀུར་གྲགས་སྙན་གྱི་སྲིད་པའི་བདེ་འབྱོར་
ལ་ཡིད་བརྟན་མེད་ཅིང་། ངེས་ལེགས་ཐར་བདེའི་གོ་འཕང་མྱུར་དུ་འཐོབ་པར་
སྨོན་པའི་སྐལ་བ་དང་ལྡན་པའི་གདུལ་བྱ་རྣམས་སྐྱོན་གསུམ་དང་བྲལ་ཞིང་། འདུ་
ཤེས་དྲུག་ལྡན་གྱིས་སྒོ་གསུམ་གཡེང་བས་མི་འཕྱན་པར་རྣ་བའི་དབང་ཤེས་
འདིར་གཏོད་ཅིག དེ་ཡང་བཞི་བརྒྱ་པ་ལས། གཟུར་གནས་བློ་ལྡན་དོན་གཉེར་
པའི། །ཉན་པོ་སྣོད་ཅེས་བྱ་བར་བཤད། །ཅེས་གསུངས་པ་ལྟར་འཁོར་འདས་
འཇུག་ལྡོག་གི་རིམ་པར་བརྩོན་པའི་ཆོས་གསུམ་ལྡན་གྱི་སྣོད་རུང་གི་གདུལ་བྱ་
311



གཟུར་གནས་ཀུནྡྲ་བཞད་པའི་འཛུམ་ཟེར།
རྣམས་གང་ལ་གདམས་པའི་ཡུལ་དུ་བསྟན་པའོ། །
གཉིས་པ་ལ་བཞི། སྲིད་པའི་ཕུན་ཚོགས་ལ་སྙིང་པོ་མེད་པར་གདམས་
པ༑ གང་ལས་གདམས་པའི་གཞུང་མཆོག་ངོས་བཟུང་བ། གདམས་དོན་ལ་
ཡང་ཡང་འདྲིས་པར་བསྐུལ་བ། མདོ་སྔགས་ཟུང་འབྲེལ་དུ་ཉམས་སུ་ལེན་
ཚུལ་བསྟན་པའོ། །
དང་པོ་ལ་ལྔ། དལ་འབྱོར་དོན་ལྡན་དུ་སྐུལ་བ། ཡང་ཡང་རྙེད་དཀའ་
བར་བསྟན་པ། འཆི་བ་མི་རྟག་པར་བསྟན་པ། གཏམ་འབྱོར་གཉེན་གསུམ་
མི་རྟག་པར་གདམས་པ། ལས་འབྲས་མི་སླུ་བར་བསྟན་པའོ། །
དང་པོ་ནི། །
རང་ཅག་འཁོར་བ་ཐོག་མེད་ཞིག་ནས། །
ད་བར་འཁྱམས་ཀྱང་རང་ལོག་མ་བྱུང་། །
ད་ལྟ་ཆོས་ལྡན་རྟེན་བཟང་ཐོབ་དུས། །
ཐར་བའི་ལམ་སྣ་ཨེ་ཟིན་འབད་དགོས། །
ཞེས་པས་བསྟན་ཏེ། ལས་དང་ཉོན་མོངས་པའི་དབང་གིས་སྐྱེ་བ་ཐོག་
མ་མེད་པ་ནས་ཟག་བཅས་ཀྱི་ཕུང་པོར་འཆིང་ཞིང་ངན་སོང་གི་སྐྱེ་གནས་རྣམས་
སུ་འཁྱམས་ཏེ་རང་བཞིན་གྱིས་འཁོར་བ་ལ་ཞེན་པ་ལོག་ནས་ཐར་ལམ་ལ་འཇུག་
པ་ཞིག་གཏན་ནས་མ་བྱུང་བར་ལུས་པ་ལ། བསོད་ནམས་ཀྱི་འབྲས་བུ་རྣམ་
པར་སྨིན་པའི་རྟེན་འབྲེལ་གྱིས་སྤྱོད་པ་སྤྱི་དང་ཁྱད་པར་ཐེག་ཆེན་གྱི་ལམ་འབྲས་
སྒྲུབ་པའི་བཅོ་བརྒྱད་ཆོས་ཀྱི་དལ་རྟེན་ལན་གཅིག་ཙམ་ཐོབ་པའི་དུས་སུ། འཕྲལ་
312



གདུང་སེལ་སྨན་གྱི་བདུད་རྩི།
བདེའི་སྡུག་བསྔལ་སེལ་བའི་ལས་ཀྱིས་མི་རྨོངས་པར་ངེས་ལེགས་ཐར་པའི་ལམ་
སྣ་ཅི་ནས་ཟིན་པར་འབད་དགོས་པར་སྐུལ་བའོ། དེ་ཡང་ཡོན་ཏན་གཞི་གྱུར་མ་
ལས། ལན་གཅིག་རྙེད་པའི་དལ་བའི་རྟེན་བཟང་འདི། །ཤིན་ཏུ་རྙེད་དཀའ་དོན་
ཆེན་ཤེས་གྱུར་ནས། །ཉིན་མཚན་ཀུན་ཏུ་སྙིང་པོ་ལེན་པའི་བློ། །རྒྱུན་ཆད་མེད་
པར་སྐྱེ་བར་བྱིན་གྱིས་རློབས། །ཞེས་གསུངས་པ་ལྟར་གནས་སྐབས་དང་མཐར་
ཐུག་གི་འདོད་དོན་མ་ལུས་པ་མངོན་པར་འགྲུབ་པའི་ལུས་རྟེན་རིན་པོ་ཆེ་འདི་ཉིད།
ཤིན་ཏུ་རྙེད་དཀའ་བ་དང་དོན་ཆེན་པོར་ཤེས་ཏེ་ཉིན་མཚན་ཀུན་ཏུ་རྣམ་གྲོལ་གཏན་
བདེའི་སྙིང་པོ་ལེན་པར་བརྩོན་པ་སྐྱེད་དགོས་པར་གདམས་པའོ། །
གཉིས་པ་ནི། །
སླན་ཆད་འདི་འདྲའི་རྟེན་བཟང་ཐོབ་ཅིང་། །
འཁྲུལ་བྲལ་བསྟན་དང་མཇལ་བ་རྙེད་དཀའ། །
ཞེས་པས་བསྟན་ཏེ། སྤྱིར་སེམས་ཅན་གྱི་ཁམས་སུ་དལ་འབྱོར་གྱི་ལུས་
རྟེན་འཐོབ་པའི་སྐལ་བ་དང་ལྡན་པ་ནི་སེན་མོའི་སྟེང་གི་རྡུལ་དང་འདྲ་བར་དཀོན་
ལ༑ གསུང་རབ་ཀུན་གྱི་རབ་དང་ཕུལ་དུ་གྱུར་པའི་ཟབ་རྒྱས་ལམ་གྱི་རིམ་
པ་ཚང་ལ་མ་ནོར་བའི་མདོ་སྔགས་ཟུང་འབྲེལ་གྱི་བསྟན་པ་དང་ཡང་ཤིན་ཏུ་
འཇལ་དཀའ་བའོ། དེ་ཡང་སྤྱོད་པ་ལ་འཇུག་པ་ལས། གྲུ་འདི་ཕྱིས་ནས་རྙེད་
དཀའ་བས། །རྨོངས་པ་དུས་སུ་གཉིད་མ་ལོག །ཅེས་གསུངས་པ་ལྟར་ཡང་
ཡང་རྙེད་པར་དཀའ་བའི་དལ་འབྱོར་གྱི་ལུས་རྟེན་ལ་ད་ལྟ་ཉིད་ནས་ཕུན་སུམ་
ཚོགས་པའི་སྙིང་པོ་ལེན་འདོད་སྐྱེད་པར་གདམས་པའོ། །
313



--
གཟུར་གནས་ཀུནྡ་བཞད་པའི་འཛུམ་ཟེར།
གསུམ་པ་ནི།
ཚེ་འདི་མི་རྟག་ནམ་མཁའི་གློག་བཞིན། །
མྱུར་དུ་འཇིག་ཅིང་ནམ་འཇིག་ཆ་མེད། །
ལུས་སྲོག་ཉམ་ཆུང་ཆུ་ཡི་ཆུ་བུར། །
ཞེས་པས་བསྟན་ཏེ། འཛམ་བུ་གླིང་བའི་ཚེ་དང་ལུས་སྲོག་གི་གཡོ་བ་
ཉམ་ཆུང་བས་མྱུར་དུ་འཆི་བའི་རྐྱེན་མང་ཞིང་འབྲིད་བྱེད་བར་མ་ཆད་དུ་ཡོད་
པ༑ ཕྱིས་འབྱུང་གི་རྒྱུ་ལ་མི་ལྟོས་པར་གློག་འགྱུ་དང་ཆུ་བུར་བཞིན་མི་རྟག་
ཀྱང་མི་བརྟན་པས་ནམ་འཆི་ལ་གདེང་དྲོད་གཏན་མེད་པ། འཆི་བའི་ཚེ་རྐྱེན་
གང་གིས་ཀྱང་བཟློག་ཏུ་མེད་པ་སྟེ་རྩ་བ་གསུམ་དང་རྒྱུ་མཚན་དགུ་སོགས་ཚུལ་
དུ་མས་འཆི་བ་དྲན་པའི་བསམ་བྱུང་གི་མྱོང་བ་ཐོན་པར་བྱའོ། དེ་ཡང་ཀ་ནི་
ཀའི་སྤྲིང་ཡིག་ལས། འཆི་བདག་སུ་དང་མི་བཤེས་པ། །གློ་བུར་དག་ཏུ་འབབ་
འགྱུར་བས། །སང་དག་བྱ་ཞེས་མ་གཞེས་པར། །དམ་པའི་ཆོས་ལ་བསྙུར་
ཏེ་མཛོད། །ཅེས་གསུངས་པ་ལྟར་ལུས་སྲོག་སྐད་ཅིག་ཀྱང་མི་སྡོད་པར་ཤིན་
ཏུ་འཇིག་སླ་ཞིང་ངེས་པ་མེད་པར་བསམ་པ་ནི་དགེ་ཚོགས་ཐམས་ཅད་ཀྱི་འཇུག་
སྒོར་གདམས་པའོ། །
བཞི་པ་ནི། །
སྲིད་འབྱོར་མནོག་ཆུང་རྩྭ་རྩེའི་ཟིལ་བ། །
གཏམ་སྙན་གྲགས་པ་ལུང་སྟོང་རླུང་སྒྲ། །
གཉེན་བཤེས་མཛའ་གྲོགས་ཚོགས་འདུས་མགྲོན་པོ། །
314



གདུང་སེལ་སྨན་གྱི་བདུད་རྩི།
ཞེས་པས་བསྟན་ཏེ། གཉེན་གྲོགས་མཛའ་བཤེས་འཛོམས་ཤིང་གཏམ་
སྙན་འབྱོར་བ་འཕེལ་བའི་བཀྲ་ལམ་མེ་བ་ཡང་གློ་བུར་ནད་དང་མུ་གེ་སོགས་
འགལ་རྐྱེན་སྣ་ཚོགས་པས་འདུས་ཤིང་བྲལ་བ་དང་། རྙེད་བཀུར་འབྲུ་ནོར་
གྱི་འཕྲལ་བདེའི་སྤྲོས་པ་ཡང་དར་སླ་ཞིང་འཇིག་སྐྱེན་པས་ཡིད་བརྟན་དང་སྙིང་
པོ་དབེན་པ་སྟེ། རྩྭ་རྩེའི་ཟིལ་བ་ལ་ཉི་འོད་ཕོགས་པ་སོགས་ཀྱིས་མྱུར་དུ་སྐམ་
ཞིང་ཡལ་བ་དང༌། ཚོང་འདུས་ཀྱི་མགྲོན་པོ་དག་ཡུད་ཙམ་འདུས་ཤིང་སོ་སོར་
བྲལ་བ་མངོན་སུམ་གྱི་དཔེས་བསྟན་ནོ། དེ་ཡང་རྗེ་བཙུན་མི་ལའི་ཞལ་ནས།
གཉེན་འདུན་བདུད་ཀྱི་བཤོལ་འདེབས་ཡིན། །ཟས་ནོར་བདུད་ཀྱི་སོ་བ་ཡིན། །གཞོན་
གྲོགས་བདུད་ཀྱི་བུ་མོ་ཡིན། །བསླུ་བར་ངེས་སོ་ཁོང་ཟོན་གྱིས། །ཞེས་གསུངས་
པ་ལྟར་ངོམས་མི་ཤེས་པའི་སྲིད་པའི་ཕུན་ཚོགས་ལ་ཡིད་བརྟན་མེད་པའི་ཉེས་དམིགས་
མཐོང་ནས་ཞེན་ཆགས་བཟློག་པར་གདམས་པའོ། །
ལྔ་པ་ནི།
ནམ་ཡང་བསླུ་མེད་རྗེས་སུ་འབྲངས་པ། །
དཀར་ནག་ལས་འབྲས་ཁོ་ན་ཡིན་པས། །
རྟག་ཏུ་ཕན་ངེས་དམ་པའི་ཆོས་ལ། །
སྒོ་གསུམ་དལ་མེད་བརྩོན་འགྲུས་རྩོམས་ཤིག །
ཅེས་པས་བསྟན་ཏེ། དགེ་མི་དགེའི་རྣམ་སྨིན་ལས་བདེ་སྡུག་འབྱུང་བར་
ངེས་ཤིང་། མ་བྱས་པ་དང་མི་འཕྲད་ཅིང་བྱས་པ་ཆུད་མི་ཟ་བའི་རྒྱུ་འབྲས་
རྟེན་འབྲེལ་ཅུང་ཟད་ཀྱང་མི་འཆོལ་ཞིང་མི་བསླུ་བར་ཚུལ་བཞིའི་སྒོ་ནས་ཡང་
315



གཟུར་གནས་ཀུནྡ་བཞད་པའི་འཛུམ་ཟེར།
ཡང་བསམས་ཏེ་ཉེས་ལྟུང་སྤོང་ཞིང་དགེ་ཚོགས་སྒྲུབ་པར་བྱེད་པའི་བླང་དོར་
ལ་འབད་ཅིང་། དེ་བས་འཕྲལ་ཕུགས་ཀུན་ཏུ་ཕན་པར་ངེས་པའི་ཐུན་མོང་དང་
ཐུན་མོང་མིན་པའི་དམ་པའི་ཆོས་ལ། སྒོ་གསུམ་ཕྱི་བཤོལ་མེད་པར་ཐོས་བསམ་
སྒོམ་པས་བརྩོན་པར་སྐུལ་བའི་ཤུགས་ཀྱིས་སྐྱབས་འགྲོ་སྒྲ་ཡིས་མ་ཟིན་པར་
བསྟན་པའོ། དེ་ཡང་མདོ་སྡེ་ལས་བརྒྱ་པ་ལས། ལུས་ཅན་དག་གི་ལས་རྣམས་
ནི༑ ༑བསྐལ་པ་བརྒྱར་ཡང་ཆུད་མི་ཟ། །ཚོགས་ཤིང་དུས་ལ་བབས་པ་ན། །འབྲས་
བུ་སྨིན་པ་ཉིད་དུ་འགྱུར། །ཞེས་གསུངས་པ་ལྟར་ལས་འབྲས་ཕྲ་ཞིང་ཕྲ་བའི་
ཚུལ་ལ་ངེས་པ་བརྟན་པོས་འཇུག་ལྡོག་བྱ་བར་གདམས་པའོ། །
གཉིས་པ་ནི། །
བློ་བཟང་རྒྱལ་བ་གཉིས་པའི་བཀའ་སྲོལ། །
མདོ་སྔགས་གཞུང་ཀུན་གདམས་པར་འཁྱེར་བའི། །
ལུགས་མཆོག་འདི་ལ་ཐོས་བསམ་སྒོམ་པས། །
མྱུར་དུ་བག་ཆགས་ཅི་ཐེབས་མཛོད་ཅིག །
ཅེས་པས་བསྟན་ཏེ། དེ་ཡང་སོ་སོར་རྟོག་པའི་ཤེས་རབ་ཀྱིས་དཔྱད་
འཇོག་རྣལ་མས་གསུང་རབ་དགོངས་འགྲེལ་དང་བཅས་པའི་བསྟན་པ་ཐམས་
ཅད་འགལ་མེད་གྲུ་བཞི་ལམ་འཁྱེར་དུ་སྐྱེས་བུ་གསུམ་གྱི་ལམ་དུ་འདྲིལ་ཞིང་།
ཡུན་ཐུང་ཞིང་ཚེགས་ཆུང་ངུས་ཕན་བདེ་མ་ལུས་པ་སྟེར་བར་བྱེད་པའི་༧ཡབ་
རྗེ་རྒྱལ་བ་གཉིས་པའི་བཀའ་སྲོལ་བཟང་པོ་སྟེ། བྱང་ཆུབ་ལམ་གྱི་རིམ་པའི་
གཞུང་མཆོག་འདི་ལ་ཐོས་བསམ་སྒོམ་པས་རང་རྒྱུད་སྨིན་ཅིང་གྲོལ་བའི་བག་
316



གདུང་སེལ་སྨན་གྱི་བདུད་རྩི།
ཆགས་ཅི་ཐེབས་སུ་སྐུལ་བའོ། དེ་ཡང་རྗེའི་ལམ་རིམ་བསྡུས་དོན་ལས། གསུང་
རབ་ཀུན་གྱི་སྙིང་པོ་བསྡུ་བསྡུ་བ། །ཚུལ་འདི་ཐུན་རེ་སྟོན་དང་ཉན་པས་
ཀྱང་། །དམ་ཆོས་འཆད་དང་ཐོས་པའི་ཕན་ཡོན་ཚོགས། །རླབས་ཆེན་སྡུད་
པར་ངེས་པའི་དེ་དོན་བསམ། །ཞེས་གསུངས་པ་ལྟར་ཆེ་བ་བཞི་དང་ཁྱད་ཆོས་
གསུམ་གྱིས་གསུང་རབ་གཞན་ལས་ཁྱད་པར་དུ་འཕགས་པའི་གཞུང་མཆོག་
ལ་ཐོས་བསམ་སྒོམ་པར་གདམས་པའོ། །
གསུམ་པ་ནི།
སྡོམ་གསུམ་བསླབ་ཁྲིམས་གཅེས་པར་བསྲུང་བཞིན། །
ཟབ་མོ་བླ་མའི་ལམ་གྱི་སྒོ་ནས། །
མདོ་སྔགས་ཡོངས་སུ་རྫོགས་པའི་གནད་དོན། །
ཚང་བའི་ལམ་བཟང་ཉིན་བཞིན་སྒོམས་ཤིག །
ཅེས་པས་བསྟན་ཏེ། ཉེས་སྤྱོད་སྡོམ་པའི་དགག་སྒྲུབ་ཀྱིས་རང་རྒྱུད་
གྲོལ་ཅིང་གཞན་རྒྱུད་སྨིན་པར་བྱེད་པའི་ཚུལ་ཁྲིམས་ལ་གནས་ནས་མདོ་སྔགས་
ཟུང་དུ་འབྲེལ་བའི་འཁྲུལ་བྲལ་གྱི་བསྟན་པ་རིན་པོ་ཆེའི་གནད་ཀྱི་དོན་པོ་ཡོངས་
སུ་རྫོགས་པའི་སྐྱེས་བུ་གསུམ་གྱི་ལམ་ཆོས་ཇི་སྙེད་པ་དེ་དག་ཟབ་མོ་བླ་མའི་རྣལ་
འབྱོར་གྱི་སྒོ་ནས་ཚང་ཞིང་མ་ནོར་བར་ཉམས་སུ་ལེན་པའི་སྤོང་སྒོམ་ལ་རྒྱུན་
འགྲུས་ཡང་ཡང་བྱ་བར་བསྐུལ་བའོ། དེ་ཡང་རྗེའི་བསྟོད་པ་དོན་ལྡན་མ་ལས།
ཕྱོགས་རེར་མ་གྱུར་ཐོས་པའི་ཆོས། །བསམ་དང་སྒོམ་པས་ཉམས་བླངས་
ནས། །རྒྱལ་བ་དགྱེས་པའི་ལམ་བཟང་པོ། །ཚང་ལ་མ་ནོར་རྙེད་གྱུར་ཅིག །ཅེས་
317



གཟུར་གནས་ཀུནྡ་བཞད་པའི་འཛུམ་ཟེར།
གསུངས་པ་ལྟར་དྲི་མ་མེད་པའི་ལུང་རྟོགས་ཀྱི་བསྟན་པའི་གནད་ཐམས་ཅད་
སྟན་ཐོག་གཅིག་ལ་འཚང་རྒྱ་བའི་མཐུན་རྐྱེན་དུ་ཡང་ཡང་འདྲིས་པའི་མྱོང་
གོམས་གལ་ཆེ་བར་གདམས་པའོ། །
བཞི་པ་ལ་གཉིས། སྤྱིར་བསྟན་པ་དང་། བྱང་སེམས་སྦྱོང་ཚུལ་བྱེ་
བྲག་ཏུ་བཤད་པའོ། །
དང་པོ་ནི།
ངེས་འབྱུང་བློ་དང་གཞན་ཕན་བྱང་སེམས། །
སྣང་སྟོང་ཟུང་དུ་འཇུག་པའི་ལྟ་བ། །
རིམ་གཉིས་ཟབ་མོའི་ལམ་བཟང་དང་བཅས། །
སྨོན་པ་ཡིས་ཀྱང་འདྲིས་པར་མཛོད་ཅིག །
ཅེས་པས་བསྟན་ཏེ། འཁོར་བ་ལས་ངེས་པར་འབྱུང་བའི་ཐར་པ་དོན་
གཉེར་གྱིས་འདུན་པ་གཉིས་ལྡན་གྱི་བྱང་སེམས་དང་། སྣང་བས་སྟོང་པར་
མི་གནོད། སྟོང་པས་སྣང་བ་མི་འགོག་པ་ཙམ་དུ་མ་ཟད་དེ་གཉིས་ཕན་ཚུན་
གྲོགས་སུ་འཆར་བའི་སྣང་སྟོང་ཟུང་འཇུག་གམ་ཟུང་འབྲེལ་གྱི་ལམ་དང་། བསྐྱེད་
རྫོགས་ཀྱི་ལམ་རིམ་པ་གཉིས་ལ་བསམ་སྒོམ་མྱོང་བ་ཐོན་པ་ལ་འབད་པ་ལྟ་ཅི།
ཡིད་ཀྱིས་སྨོན་པའི་ཡུལ་དུ་བྱས་པ་ཙམ་ཡང་བསོད་ནམས་དཔག་ཏུ་མེད་པའི་
ངེས་ཤེས་ཀྱིས་ཟུང་དུ་འཇུག་པའི་ལམ་བཟང་ལ་འདྲིས་པར་མཛོད་ཅིག དེ་
ཡང་ཇི་སྐད་དུ། དད་དང་བརྩོན་འགྲུས་ངེས་འབྱུང་བྱང་ཆུབ་སེམས། །མཐའ་
བྲལ་ལྟ་དང་རིམ་གཉིས་ཟབ་མོའི་ལམ། །ཚེ་འདིར་མཐའ་རུ་ཕྱིན་པར་བྱིན་
318



གདུང་སེལ་སྨན་གྱི་བདུད་རྩི།
གྱིས་རློབས། །ཞེས་གསུངས་པ་ལྟར་ཐབས་ཤེས་ཀྱིས་ཟིན་པའི་ཟབ་མོའི་ལྟ་
བ་དང་། རྡོ་རྗེ་ཐེག་པའི་ཟུང་དུ་འཇུག་པའི་ལམ་བཟང་ལ་མྱུར་དུ་མྱོང་བ་ཐོན་
པའི་ཉམས་ལེན་བྱ་བར་གདམས་པའོ། །
གཉིས་པ་ནི།
ཁེ་དང་རྒྱལ་ཁ་གཞན་ལ་སྦྱིན་ཞིང་། །
གྱོང་དང་སྦུབ་ཁ་རང་གིས་ལེན་པའི། །
བདག་གཞན་བརྗེ་བའི་བསམ་པ་བཟང་པོས། །
གཏོང་ལེན་དམིགས་རྣམ་ཡང་ཡང་སྦྱོངས་ཤིག །
ཅེས་པས་བསྟན་ཏེ། དུཁ་དང་གནོད་པ་ཐམས་ཅད་བདག་ཉིད་གཅེས་
འཛིན་ལས་བྱུང་ལ་བདེ་དགེ་མ་ལུས་པ་གཞན་ཁོ་ན་གཅེས་པར་བཟུང་བའི་དབང་
གིས་བྱུང་བས་ཁེ་རྒྱལ་གཞན་ལ་སྦྱིན་ཞིང་གྱོང་ཁ་རང་གིས་ལེན་པ་དང་། སྡུག་
བསྔལ་མི་འདོད་ཅིང་བདེ་བ་འབའ་ཞིག་འདོད་པར་མཉམ་པའི་ཕ་མ་རྣམས་ཀྱི་
སྡིག་སྡུག་གཏམ་ངན་རང་སྟེང་དུ་སྨིན་ཅིང་། བདག་གི་ལེགས་བྱས་བསོད་
ནམས་ཐམས་ཅད་གཞན་སྟེང་དུ་འཕོ་བའི་བདག་གཞན་མཉམ་བརྗེའི་གཏོང་
ལེན་གྱི་དམིགས་རྣམ་ཡང་ཡང་གོམས་པར་བསྐུལ་བའོ། དེ་ཡང་བློ་སྦྱོང་ཚིག་
བརྒྱད་མ་ལས། མདོར་ན་དངོས་དང་བརྒྱུད་པ་ཡི། །ཕན་བདེ་མ་རྣམས་ཀུན་
ལ་འབུལ། །མ་ཡི་གནོད་དང་སྡུག་བསྔལ་ཀུན། །གསང་བས་བདག་ལ་ལེན་
པར་ཤོག །ཅེས་གསུངས་པ་ལྟར་ཕན་བདེའི་ཡོན་ཏན་ཐམས་ཅད་སེམས་ཅན་
ལ་བརྟེན་ནས་འགྲུབ་པའི་ངེས་ཤེས་ཟབ་མོས་བདག་གཞན་བརྗེ་བའི་བྱང་སེམས་
319



གཟུར་གནས་ཀུནྡྲ་བཞད་པའི་འཛུམ་ཟེར།
ལ་རྩོལ་མེད་སྒོམ་བྱུང་གི་མྱོང་བ་ཐོན་པར་གདམས་པའོ། ། །
གསུམ་པ་ལ་གསུམ། སྒོ་གསུམ་དགེ་སྦྱོར་དུ་སྐུལ་བ་དང་། མཐར་
ཕྱིན་པའི་བསྔོ་བ། མཇུག་བྱང་ངོ་། །
དང་པོ་ནི། །
མདོར་ན་སྒོ་གསུམ་རྣམ་དཀར་ལས་ཀུན། །
རང་རྒྱུད་འདུལ་བའི་ཉོན་མོངས་གཉེན་པོར། །
སོང་བའི་དགེ་སྦྱོར་གནད་དུ་སྨིན་པས། །
ཉིན་མཚན་ཆོས་ཀྱིས་འདའ་བར་མཛོད་ཅིག །
ཅེས་པས་བསྟན་ཏེ། ཐོས་བསམ་སྒོམ་པས་བསོད་ནམས་དང་ཡེ་ཤེས་
ཀྱི་དགེ་ཚོགས་ཇི་སྙེད་ཕྱིར་བལྟས་སུ་མ་སོང་བར་རང་རྒྱུད་མ་རུང་བར་བྱེད་
པའི་ཉོན་མོངས་ཉམས་སྨད་ཅིང་སྤོང་བའི་གཉེན་པོར་གནད་དུ་སྨིན་ཏེ། ཀུན་
བྱང་ལ་འཇུག་ལྡོག་ཕྱིན་ཅི་མ་ལོག་པའི་དགེ་སྦྱོར་གྱིས་ཉིན་མཚན་བར་མེད་
དུ་འདའ་བར་མཛོད་ཅིག དེ་ཡང་ཇི་སྐད་དུ། དོན་དྲིལ་ན་ཚུལ་ཁྲིམས་སྲོག་
ལྟར་སྲུངས། །ཆོས་གང་ཐོས་རྒྱུད་ལ་སྦྱོར་བ་ཡིས། །སེམས་འདུལ་བའི་
དགེ་སྦྱོར་རྣམ་དག་གིས། །ཁྱོད་ཚེ་མཇུག་དོན་དང་ལྡན་པར་འཚལ། །ཞེས་
གསུངས་པ་ལྟར་སྲིད་པའི་ཕུན་ཚོགས་ལ་འདོད་ཆུང་སྐྱོ་ཤས་ཀྱིས་ཡང་དག་ཆོས་
ཀྱི་དགེ་སྦྱོར་རྒྱུད་འཁུལ་ངེས་སུ་བྱ་བར་གདམས་པའོ། །
གཉིས་པ་ནི།
དེ་ལྟར་གདམས་པའི་དགེ་བས་འགྲོ་ཀུན། །
320



གདུང་སེལ་སྨན་གྱི་བདུད་རྩི།
དམ་པས་བསྔགས་པའི་ལམ་ལ་ཞུགས་ནས། །
རྣམ་གྲོལ་ཐར་པ་མཆོག་གི་གླིང་དུ། །
བདེ་བླག་བགྲོད་པའི་རྒྱུ་རུ་གྱུར་ཅིག །
ཅེས་པས་བསྟན་ཏེ། དེ་ལྟར་མདོ་སྔགས་གསུང་རབ་ཀྱི་སྙིང་པོ་གནད་
དུ་འདྲིལ་བར་གདམས་པའི་རྣམ་དཀར་གྱི་དགེ་བས། ཟག་བཅས་འཁོར་བར་
འཁོར་བའི་རྒྱུད་ལྔའི་སྐྱེ་འགྲོ་རྣམས། འཇིག་རྟེན་རྒུད་མུན་སེལ་བའི་ལམ་ལ་
ཞུགས་ནས་དམ་པའི་སྐྱེས་བུ་དག་གིས་བསྔགས་ཅིང་འདུན་པའི་རྣམ་གྲོལ་ཐར་
པའི་གོ་འཕང་ཚེགས་མེད་དུ་ཐོབ་པའི་རྒྱུ་རུ་གྱུར་ཅིག་ཅེས་བསྔོ་བའོ། །
གསུམ་པ་ནི། །
ཅེས་པ་འདི་ནི། གུས་སློབ་རིགས་པ་སྨྲ་བ་དགེ་སློང་བློ་བཟང་ཚུལ་ཁྲིམས་
ནས་བསྐུལ་ངོར། ༧རོང་ཆེན་སྤྲུལ་མིང་པ་བློ་བཟང་འཕྲིན་ལས་ཀྱིས་བྲིས་
པ་ཛ་ཡནྟུ།
ཞེས་པས་བསྟན་ཏེ། བློ་སྣ་ཆོས་ལ་བསྒྱུར་པའི་གདམས་ངག་ཅེས་པ་
འདི་ནི། གུས་སློབ་ལུང་རིགས་རྣམ་པར་དཔྱོད་པའི་རིགས་པ་སྨྲ་བའི་དགེ་
སློང་བློ་བཟང་ཚུལ་ཁྲིམས་ནས་ཡང་ཡང་བསྐུལ་བའི་ངོར། མཉམ་མེད་སྟོན་
པ་བདེ་བར་གཤེགས་པ་ནས་གཟུགས་སྐུའི་ཕྲེང་བ་བར་མ་ཆད་དུ་བརྒྱུད་པའི་
མདོ་རོང་གི་མཁས་པ་མི་བཞིའི་ཡ་གྱལ་སྟེ། ༧རོང་པོ་ཆོས་རྗེ་ཞེས་མཚན་
གྱི་སྙན་པ་ཕྱོགས་སུ་གྲགས་པའི་༧སྐུ་ཕྲེང་བརྒྱད་པ་ཀིརྟི་མཁས་ཆེན་ཚང་ངམ་
ཀིརྟི་བློ་བཟང་འཕྲིན་ལས་ཀྱིས་མཛད་པ་རྒྱལ་གྱུར་ཅིག །
321



གཟུར་གནས་ཀུ་བཞད་པའི་འཛུམ་ཟེར།
སྨྲས་པ། བྱིན་རླབས་དྲོད་ཀྱི་རྒྱུ་བ་མ་ཡལ་ཞིང་། །བཀའ་གདམས་
དམ་པའི་ཞལ་རྒྱུན་མ་ཆད་པའི། །གདམས་ངག་མཆོག་གི་ཚིག་དོན་འགྲེལ་
པའི་དགེས། །ཐར་འདོད་ཐར་བའི་ལམ་དུ་བསྙེན་གྱུར་ཅིག ། །
ཅེས་བློ་སྣ་ཆོས་ལ་བསྒྱུར་པའི་གདམས་ངག་གི་ཚིག་དོན་མདོ་ཙམ་འགྲེལ་པ་གདུང་སེལ་
སྨན་གྱི་བདུད་རྩི་ཞེས་བྱ་བ་འདི་ནི། རང་གི་རྒྱུད་ལ་ཡང་ཡང་འདྲེས་པར་བྱ་བའི་ཕྱིར་དང་། སྐལ་
བ་མཉམ་པ་གཞན་ལའང་ཕན་དུ་རེ་བའི་སྨོན་སེམས་བཅོས་མ་ཚུན་ཆད་ཀྱིས་ཟིན་པར་བྱས་ཏེ་སུག་
ལས་བགྱིས་པའི་དགེ་བ་འདིས། སངས་རྒྱས་དངོས་སུ་བྱོན་ཀྱང་དེ་ལས་ལྷག་པའི་མཛད་པ་བསྟན་
དུ་མེད་པའི་ཚུལ་གྱིས་ཆོས་ཀྱི་མན་ངག་སྩོལ་བའི་བཀའ་དྲིན་གསུམ་ལྡན་གྱི་བླ་མ་རྣམས་སྐུ་ཚེ་བརྟན་
ཅིང་དགྱེས་བཞིན་རྗེས་སུ་འཛིན་པའི་རྒྱུར་གྱུར་ཅིག །
322



ཐོས་བསམ་རང་རྒྱུད་འདུལ་ཐབས་སུ་
སྦྱོར་ཚུལ་མདོར་བསྡུས།
༄༅།། བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
ལྷུན་གྲུབ་དག་པའི་རླུང་སེམས་དབྱེར་མེད་ཀྱི། །གང་འདུལ་གཟུགས་
བརྙན་གསལ་བའི་གཉུག་མའི་སྐུ། །དམར་སེར་ངུར་སྨྲིག་མཛེས་པའི་སྙིང་
པོ་རུ། །རོལ་གར་བསྒྱུར་པའི་འདྲེན་པ་དང་པོར་འདུད། །
དེ་ཡང་ཇི་སྐད་དུ། ཆོས་རྗེ་བའི་ཞལ་ལས། སྔོན་བསགས་བསོད་ནམས་
བརྒྱ་ཡིས་གྲུབ་པའི་ལུས། །དལ་འབྱོར་འདི་ནི་ཕྱི་ནས་རྙེད་དཀའ་བས། །སྡུག་
བསྔལ་རྒྱ་མཚོ་ཆེ་ལས་སྒྲོལ་བའི་གྲུ། །དོན་མེད་ཆུད་ཟོས་མ་བྱེད་རིན་ཆེན་
གྲུབ། །ཅེས་གསུངས་པ་ལྟར་རྣམ་པར་དཀར་བའི་བྱས་བསགས་ཟུང་འབྲེལ་
གྱི་ལས་སྨོན་དག་པའི་ཁྱད་པར་བདུན་ལྡན་གྱི་རྟེན་བཟང་ལན་རེ་ཙམ་ཐོབ་པ་
ལ༑ ཆོས་པ་དང་རབ་བྱུང་བའི་ཤ་ཚུགས་ཙམ་གྱིས་ཆོག་མི་ཤེས་པར་ཐོས་
བསམ་སྒོམ་གསུམ་གཅིག་ཕན་གཅིག་གྲོགས་སུ་སོང་བའི་བཤད་སྒྲུབ་ཀྱིས་མི་
ཚེའི་སྙིང་པོ་དོན་ལྡན་དུ་བྱ་བར་བརྩོན་པ་ནི་འོ་སྐོལ་གྲོལ་བ་དོན་གཉེར་གྱི་སྐྱེས་
བུའི་མངོན་འདོད་བླ་ན་མེད་པར་མཐོང་། དེའི་ཕྱིར་གུས་རྟག་བརྩོན་པའི་ཇི་
ལྟར་ཐོས་ཤིང་རྩོད་པའི་ཆོས་རྣམས་རྣམ་གྲངས་གསོག་པ་དང་ཤགས་འགྱེད་
སོགས་ཀྱི་དོན་དུ་མ་སོང་བར་སྒྲུབ་པའི་གནད་ལ་འབབ་པར་གལ་བོ་དོན་གྱི་གནད་
323



གཟུར་གནས་ཀུནྡ་བཞད་པའི་འཛུམ་ཟེར།
དུ་ངེས་པར་ཤེས་ནས། ཕྱིར་བལྟས་སུ་མ་སོང་བའི་ཐོས་བསམ་བྱ་ཚུལ་མདོར་
བསྡུས་སུ་འབྲི་བར་བྱའོ། །
༡༽ ཕྱིར་བལྟས་སུ་མ་སོང་བའི་ཐོས་པའི་ཕན་ཡོན་བཤད་པ།
དེ་ཡང་རྒྱལ་བའི་གསུང་རབ་རྣམས་སུ་ཡང་དག་པའི་ཐོས་བསམ་གྱི་
ཤེས་རབ་མང་དུ་བསྐྱེད་པ་ནི་ཕན་ཡོན་ཆེ་སྟེ། མདོ་སྡེ་དྲན་པ་ཉེར་བཞག་༡༦ལས།
ཐོས་པས་སྡིག་པ་མི་བྱེད་ཅིང་། །ཐོས་པས་ཆོས་ལ་འཇུག་པར་བྱེད། །ཐོས་
ནས་སྡུག་བསྔལ་ལས་རྣམ་གྲོལ། །དེ་ཕྱིར་ཐོས་པ་གཙོ་བོ་ཡིན། །ལུས་ངག་
ཡིད་གསུམ་དག་པ་ནི། །ལུས་ཅན་རྣམས་ཀྱིས་ཐོས་པས་ཡིན། །དེའི་ཕྱིར་
ལེགས་པར་དག་འདོད་གང་། །དེས་ནི་གུས་པས་མཉན་པར་བྱ། །ཐོས་པའི་
གྲུ་ལ་ལེགས་བསྟེན་ནས། །བརྩོན་འགྲུས་བརྟན་པོས་ཕ་རོལ་གནོན། །རྣམ་
པ་སྣ་ཚོགས་ཆེས་རྒྱས་པར། །སྐྱེས་བུ་མྱུར་དུ་སྒྲོལ་བར་འགྱུར། །ཐོས་པས་
ཕྱུག་པའི་སྐྱེས་བུ་ནི། །ནོར་རྣམས་ཀུན་དུ་དྲན་པར་བརྗོད། །ཐོས་མེད་དོན་
གྱི་ནོར་ལྡན་པ། །དེ་དབུལ་རབ་ཏུ་སངས་རྒྱས་གསུངས། །ཞེས་དང་། མདོ་
དྲན་པ་ཉེར་བཞག་“”ལས། དམ་པའི་ཆོས་སྟོན་པར་བྱེད་པ་དང་ཉན་པའི་
ཡོན་ཏན་གཞན་ཡང་ཡོད་དེ། གང་འགའ་ཞིག་ཆོས་སྒྲོག་པ་ལ་དད་པ་དང་རབ་
ཏུ་དད་པ་དང་དབང་པོ་ཁ་ཕྱེ་བ་བློ་གཙང་བ་གཅིག་ཏུ་དཀོན་མཆོག་གསུམ་ལ་
རབ་ཏུ་དང་བའི་བློས་ཁྱིམ་པའམ་རབ་ཏུ་བྱུང་བའང་རུང་སྟེ། དམ་པའི་ཆོས་
ཉན་པར་འདོད་པས་ཁྱིམ་ནས་བྱུང་ནས་ལྷ་ཁང་ངམ་ཀུན་དགའ་ར་བར་འགྲོ་
བར་བྱེད་པ་ན་དེ་གོམ་པ་འབོར་བ་དང་གོམ་པ་འབོར་བ་ཚངས་པའི་བསོད་ནམས་
324
-



ཐོས་བསམ་རང་རྒྱུད་འདུལ་ཐབས་སུ་སྦྱོར་ཚུལ།
འབྱུང་བར་འགྱུར་རོ། ཞེས་དང་། མྱང་འདས་ཀྱི་མདོ་ལས། རིགས་
ཀྱི་བུ། མྱ་ངན་འདས་པ་ཆེན་པོའི་མདོ་ཡང་དེ་དང་འདྲ་སྟེ། གལ་ཏེ་སེམས་
ཅན་གང་གི་རྣ་ལམ་དུ་ལན་གཅིག་ཐོས་པ་ཙམ་གྱིས་ཕྱི་མའི་བསྐལ་པ་བདུན་གྱི་
བར་དུ་ངན་སོང་དུ་མི་ལྟུང་ངོ༌། གལ་ཏེ་གང་གིས་ཡི་གེར་བྲིས་སམ། ཀློག་
གམ། འདོན་ཏམ། དགྲོལ་ཞིང་འཆད་དམ། དོན་ཡིད་ལ་བྱེད་ན། གདོན་
མི་ཟ་བར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་ཅིང་སངས་རྒྱས་
ཀྱི་རང་བཞིན་རྣམ་པར་དག་པ་མཐོང་སྟེ། ཇི་ལྟར་འཕྲུལ་གྱི་རྒྱལ་པོས་ཟིལ་
མངར་གྱི་རོ་ཐོབ་པ་བཞིན་ནོ། ཞེས་སོགས་གསུངས་པ་ལྟར་ཐོག་མེད་ནས་
ཀུན་རྫོབ་བདེན་པར་འཛིན་པའི་གཞན་དབང་གིས་རྩ་བ་དང་ཉེ་བའི་ཉོན་མོངས་
ཀྱི་སྡུག་བསྔལ་རྒྱུན་མར་མྱོང་བ་ནི། སྤང་བླང་གི་རྣམ་དབྱེ་ལ་རྨོངས་ཤིང་
དགག་སྒྲུབ་བྱེད་པའི་བློ་མིག་ལྡོང་རྐྱེན་གྱིས་ཡིན་པ་ལ། བདག་ལེགས་སུ་འདོད་
པ་རྣམས་ཀྱིས་ཐེག་པ་ཆེ་ཆུང་གི་ལམ་གྱི་རིམ་པའི་གནད་རྣམས་ལ་ཕྱོགས་རེ་
ཙམ་མིན་པར་མང་དུ་ཐོས་ཤིང་བསམ་པས་ཀུན་བྱང་གི་ཆོས་ལ་འཇུག་ལྡོག་ནུས་
པ་དང་། དགེ་ལེགས་ཐམས་ཅད་ཀྱི་གཞི་ཚུགས་པ་སོགས་བསོད་ནམས་དཔག་
ཏུ་མེད་པའི་ཚུལ་(རྒྱས་པར་གཞན་ལས་ཤེས་པར་བྱ།)ལ་སྤྲོ་ཤུགས་བསྐྱེད་པར་བྱའོ། །
༢༽ ཐོས་བསམ་གནད་དུ་མ་སོང་བའི་རྐྱེན་བསྟན་པ།
དེ་ཡང་དྲི་མ་མེད་པའི་རྒྱལ་བའི་གསུང་རབ་དགོངས་འགྲེལ་དག་ལ་མང་
ཐོས་རིགས་པས་སྒྲོ་འདོགས་གཅོད་པ་ཅི་ཙམ་མང་བ་དང་། ཐོས་དོན་སེམས་
རྒྱུད་འདུལ་བའི་འགལ་རྐྱེན་དུ་སོང་འདྲའི་བག་མེད་ཀྱི་ཆགས་སྡང་རྨོངས་པ།
325



གཟུར་གནས་ཀུནྡ་བཞད་པའི་འཛུམ་ཟེར།
གཞན་གྱི་ཕུན་ཚོགས་ལ་མི་བཟོད་པའི་ཕྲག་དོག་དང་འཁོན་སེམས། མངོན་
པའི་ང་རྒྱལ་སོགས་མེ་ཕུང་ལ་བུད་ཤིང་བསྣན་པ་ལྟར་ཇེ་ཐུར་འགྲོ་ཞིང་། དེའི་
དབང་གིས་བདག་རྒྱལ་གཞན་ཕམ་གྱི་གྲབས་གཤོམ་སྣ་ཚོགས་པས་རང་གིས་
ཇི་ལྟར་ཐོས་ཤིང་གོ་བའི་རྣམ་གཞག་དེ་དང་དེ་ནི་ཤགས་འགྱེད་དང་སྨྲ་བ་མང་
བ༑ གཞན་ངོར་བསྒྲུབ་ཕྱིར་ཙམ་གྱི་དོན་དུ་སོང་སྟེ་དམ་པའི་ཆོས་ལ་མོས་
པའི་འདུན་པ་དང་དད་པ་སོགས་དགེ་ཚོགས་ཐོན་ཐུན་སྐྱེ་བ་རིམ་གྱིས་ཉམས་
ནས་ངན་སོང་གི་གཏིང་རྡོར་འཕེན་པའི་ཉེས་སྤྱོད་ལ་འཇུག་པ་ནི། ཕྱི་རོལ་
རྙེད་བཀུར་གྲགས་སྙན་སོགས་ཀྱི་འཕྲལ་བདེའི་སྤྲོས་པ་ལ་ཞེ་ཆགས་ཤིང་ལོངས་
སྤྱད་པའི་རྨོངས་ཞེན་གྱིས་ཅི་བྱས་ཚེ་འདི་ལྷུར་ལེན་པའི་ལག་ཆར་སོང་བ་སྟེ།
ལྷག་བསམ་བསྐུལ་བ་ལས། རྙེད་པ་དང་བཀུར་སྟི་ནི་དཀར་པོའི་ཆོས་ཉམ་
ཆུང་བར་བྱེད་པར་བརྟག་པར་བྱའོ། རྙེད་པ་དང་བཀུར་སྟི་ནི་ཡང་དག་པར་
སྤོང་བ་བཞི་ཡོངས་སུ་ཉམས་པར་བྱེད་པར་བརྟགས་པར་བྱའོ། རྙེད་པ་དང་
བཀུར་སྟི་ནི་ཕ་རོལ་གྱི་དད་པས་བར་ཆད་བྱེད་པར་བརྟགས་པར་བྱའོ། རྙེད་
པ་དང་བཀུར་སྟི་ནི་རྫུ་འཕྲུལ་དང་མངོན་པར་ཤེས་པ་ཉམས་པར་བྱེད་པར་རྟོགས་
པར་བྱའོ། རྙེད་པར་དང་བཀུར་སྟི་ནི་སྔར་བཀུར་སྟི་བྱེད་ལ་ཕྱིས་མི་བྱེད་པར་
ཤེས་པར་བྱའོ། ཞེས་གསུངས་པ་ལྟར་ལེགས་བྱས་ཡོན་ཏན་ཐམས་ཅད་ཁད་
ཀྱིས་བྲི་ཞིང་རྣམ་རྟོག་གི་རྐྱེན་ངན་རུ་འཛིངས་པར་སེམས་ཀུན་ཏུ་འཁྲུགས་པས་
ཐོས་བསམ་དང་འཆད་རྩོད་བྱེད་པོ་རང་ཉིད་ནད་གཞི་ཚབས་ཆེན་གྱིས་མནར་
བ་དང་། གཞུང་ཆེན་མོ་རྣམས་ནད་གསོ་བའི་སྨན་མཆོག་ཏུ་མ་གོ་བར་ནད་
326



ཐོས་བསམ་རང་རྒྱུད་འདུལ་ཐབས་སུ་སྦྱོར་ཚུལ།
པ་སྨན་རྐྱལ་ཐོགས་པའི་དཔེ་རུ་སོང་བ་ཡིན་ལ། དེ་ལྟར་འབྱུང་བ་ཡང་འཆི་
བ་མི་རྟག་པ་རང་སྟེང་དུ་བསམ་པ་མེད་པས་ལན་ནོ། དེའི་ཕྱིར་གསུང་རབ་
དགོངས་འགྲེལ་རྣམས་སུ་མི་རྟག་པ་ལ་རྟག་པར་འཛིན་པ་ཉིད་གནོད་པའི་སྒོ་
དང་པོར་བསྟན་པ་ཡང་གནད་འདི་ལྟ་བུ་ལ་ཐུག་པས་འོ་སྐོལ་ཚུལ་ཁྲིམས་ནོར་
ལྡན་གྱི་དལ་བའི་རྟེན་བཟང་ཐོབ་ཅིང་མཚན་ཉིད་ཚང་བའི་བཤེས་གཉེན་དམ་
པས་རྗེས་སུ་བཟུང་། ཕྱི་ནང་གི་མཐུན་རྐྱེན་ཚང་རུང་དུ་ཡོད་པའི་དུས་སུ་སེམས་
ཐག་པ་ནས་ཐོག་མཐའ་བར་གསུམ་དུ་མི་རྟག་ཕྲ་རགས་ཀྱི་ཚུལ་ཆུབ་པར་
བསྒོམས་ཏེ། རྗེའི་ལམ་རིམ་ཆེན་མོ་༽ལས། དེ་ལྟར་དལ་བའི་རྟེན་ལ་སྙིང་
པོ་ལེན་པ་ལ་འཇུག་པ་ལ་ཕྱིན་ཅི་ལོག་བཞི་ལས། མི་རྟག་པ་ལ་རྟག་པར་འཛིན་
པའི་ཕྱིན་ཅི་ལོག་ཉིད་དང་པོར་གནོད་པའི་སྒོར་འགྱུར་རོ། ཞེས་གསུངས་ཤིང་།
བློ་སྦྱོང་ཆོས་ཀྱི་སྒོ་འབྱེད་”ལས་ཀྱང་། དེས་ན་མི་རྟག་པ་སེམས་པ་འདི་དངོས་
གཞི་ཡིན། དངོས་གཞི་འདི་མིན་གཞན་ཞིག་ཡོད། འདི་ཆོས་ཀྱི་སྔོན་འགྲོ་
ཆོས་ལ་འཇུག་པའི་ཐབས་ཙམ་ཞིག་ཡིན་སྙམ་ན་མ་གོ་བ་ཆེན་པོ་ཡིན། ཞེས་
གསུངས་པ་ལྟར་འཆི་བ་མི་རྟག་དྲན་གལ་ཆེ་ཞིང་འདི་ལ་མྱོང་བ་ཐན་ཐུན་ཐོན་
པ་ཡན་ཆད་ཀྱིས་དགེ་སྦྱོང་གི་གཞི་ཚུགས་ཏེ་( སྔགས་ཕྱོགས་ནས་བཤད་ན། འཆི་བ་
དང་འབྲེལ་བའི་ཉམས་ལེན་དང་། དེ་བཞིན་དུ་འཆི་རིམ་གྱི་ཉམས་ལེན་ཐོག་དམིགས་བསལ་གྱི་
གལ་གནད་བརྩི་དགོས་པའང་འཆི་བ་ཐོག་ཏུ་བབས་སྐབས་སེམས་ཀྱི་བརྟན་པ་བཟུང་ཐུབ་པ་ཙམ་
གྱིས་མ་ཚད་པར་འཆི་སེམས་ཕྲ་མོ་དེ་ཉིད་ལམ་གྱི་ངོ་བོར་བསྒྱུར་པའི་དགེ་མཚན་ཡོད་པར་
གསུངས།)ཐོས་བསམ་ཏིལ་ཙམ་བགྱིས་པ་ཡང་རང་རྒྱུད་འདུལ་བའི་སྨན་དུ་ངེས་
327



གཟུར་གནས་ཀུནྡྲ་བཞད་པའི་འཛུམ་ཟེར།
པར་འགྲུབ་པ་ནི། འགྲོ་བའི་མགོན་པོའི་ཞལ་(བློ་སྦྱོང་ཆོས་ཀྱི་སྒོ་འབྱེད་༤༣)ལས།
མདོར་ན་འཆི་བ་མི་རྟག་པ། །བདག་གི་རྒྱུད་ལ་མ་སྐྱེས་ན། །གསང་བ་འདུས་
པ་མི་ཟབ་སྟེ། །འཆི་བ་རྒྱུད་ལ་སྐྱེས་པའི་ཚེ། །སྐྱབས་འགྲོ་ཚིག་གསུམ་ཟབ་
པ་ཡིན། །ཞེས་དང་། ཁྲོ་ཕུ་ལོ་ཙཱ་བའི་ཞལ་(བློ་སྦྱོང་ཆོས་ཀྱི་སྒོ་འབྱེད་༤༢)ནས།
ཅི་བྱས་ཆོས་སུ་འགྲོ་བ་ལ། །མི་རྟག་སྡུག་བསྔལ་དྲན་པ་གཅེས། །རྟ་བཟང་
ལྕག་གིས་གཞུས་པ་འདྲ། །ཆགས་སྡང་རང་ལོག་ངོ་མཚར་ཆེ། །ཞེས་གསུངས།
དེས་ན་དལ་འབྱོར་ལ་སྙིང་པོ་ལེན་པའི་ཕྱིར་འཆི་བ་མི་རྟག་པ་སྒོམ་གལ་
ཆེ་བས་ཚུལ་ཇི་ལྟར་མདོར་བསྡུ་ན། སྤྱོད་ལམ་རྣམ་བཞི་གང་གི་སྐབས་སུ་ཡང་
འདི་ལྟར་བསམ་པར་བྱ་སྟེ། ཉེ་དུ་མཛའ་བཤེས་སོགས་དང་ལྷན་ཅིག་གཏམ་
སྣ་ཚོགས་བྱེད་པའི་ཚེ། ད་ལྟ་མཛའ་བཤེས་ཉེ་དུ་སོགས་དང་ལྷན་ཅིག་ཏུ་གནས་
ཀྱང་། ནམ་ཞིག་གི་ཚེ་འདི་རྣམས་དང་གཏན་གྱེས་བྱེད་པའི་དུས་ཤིག་འོངས་
སྙམ་དུ་བསམ། དེ་བཞིན་དུ་ཟས་བཟང་པོ་ཟ་བའི་ཚེ། ད་ལྟ་བདག་གིས་ཟས་
བཟང་པོ་ཟ་ནའང་། ནམ་ཞིག་ན་ཟས་བཟང་པོ་ཟ་མི་རུང་བར་སྨན་ཁ་བ་དང་
རྩུབ་པ་ཟོས་ཀྱང་མི་ཕན་པར་འཆི་བའི་དུས་ཤིག་འོངས་སྙམ་པ་དང་། གོས་
བཟང་པོ་གྱོན་པའི་ཚེ། ད་ལྟ་ཁོ་བོས་གོས་བཟང་པོ་གྱོན་ནའང་། ནམ་ཞིག་
ན་གོས་ངན་དྲི་མ་ཅན་གྱིས་དྲིལ་ནས་བོར་བའི་དུས་ཤིག་མྱུར་དུ་འོངས་བར་
བསམ། ཁྲུས་ལ་འཇུག་པའི་ཚེ། ད་ལྟ་ཁྲུས་ལ་སོགས་པའི་གཙང་སྦྲ་འདི་ལྟ་
བུ་བྱེད་དེ། ནམ་ཞིག་རང་གི་མི་གཙང་བ་ལུས་ལ་གོས་པ་ཕྱོགས་མི་གཙང་
བ་དུར་ཁྲོད་ལ་སོགས་པར་འདོར་བའི་དུས་ཤིག་འོངས་སྙམ་པ་སོགས་ཚུལ་སྣ་
328



ཐོས་བསམ་རང་རྒྱུད་འདུལ་ཐབས་སུ་སྦྱོར་ཚུལ།
ཚོགས་ལ་སྦྱར་ཏེ་བསམ་ཞིང་། ད་དུང་ད་ལྟ་ནད་མེད་པ། ན་ཚོད་གཞོན་པ།
ཟས་གོས་ལ་སོགས་པའི་མཐུན་རྐྱེན་འཛོམས་ལ། དགྲ་འདྲེ་ལ་སོགས་པའི་
འཚེ་བ་མེད་པས་མི་འཆི་བར་རློམ་པ་ཡང་སྒྲོ་འདོགས་སུ་ཐལ་བའི་ཚུལ་ལ་སྒོ་
དུ་མ་ནས་ཡང་ཡང་བསམ་ལ། ཁྱད་པར་དུ་ནམ་འཆི་ངེས་མེད་ཀྱི་ཚུལ་ལ་
དཔྱད་ཅིང་བསྒོམས་ཏེ་མྱོང་བ་ཅི་ཐོན་དུ་འབད་ན་ཕུགས་ནོར་བཅུའི་ལམ་སྣེ་
ཡང་ཟིན་པས་གལ་བོ་ཆེར་ཟུངས་ཤིག དེ་ལྟར་མི་རྟག་ཕྲ་རགས་ཀྱི་ཆོས་སྐོར་
ལ་མྱོང་བ་ཟབ་ཅིང་ངེས་ཤེས་རྙེད་པར་ཉམས་སུ་བླངས་པས་འཁོར་བ་སྤྱི་བྱེ་
བྲག་སྡུག་བསྔལ་གྱི་རང་བཞིན་དུ་མཐོང་ནས་འཁོར་རྩ་གཅོད་པའི་བདག་ཏུ་
མེད་པ་ལ་གོ་བ་རྙེད་པ་ནི། རྣམ་འགྲེལ་ལས། དེའི་ཕྱིར་མི་རྟག་ལས་སྡུག་
བསྔལ། །སྡུག་བསྔལ་ལས་ནི་བདག་མེད་གསུངས། །ཞེས་པ་ལྟར་རོ། དེ་
ལས་ལྡོག་པ་ལ་ཆོས་པ་དང་བཙུན་པའི་གཟུགས་བརྙན་ཙམ་དུ་སོང་བར་རྗེ་བཙུན་
འཇམ་པའི་དབྱངས་ཀྱིས་དཔལ་ལྡན་ས་སྐྱ་བ་ཆེན་པོར་ཞལ་གཟིགས་ཀྱི་ཐོག་
མའི་གསུང་དུ་ཚེ་འདི་ལ་ཞེན་ན་ཆོས་པ་མིན་ཞེས་འབྱུང་བས་ཤེས་སྙམ་མོ། །
༣༽ ཐོས་བསམ་རིམ་ཅན་དུ་བྱ་ཚུལ་གནད་བསྡུས་ཏེ་བསྟན་པ། །
འོ་ཅག་སྙིང་ནས་དམ་པའི་ཆོས་ཤིག་བྱེད་པར་འདོད་པ་དག་གིས་གཞུང་
ཆེན་མོ་རྣམས་ལ་གདམས་ངག་གི་འདུ་ཤེས་ཀྱིས་དད་པ་དང་གུས་པས་མཆོག་
ཏུ་བཀུར་ཞིང་། སྐྱོན་འགོག་པ་དང་ཡོན་ཏན་སྒྲུབ་པའི་འདུ་ཤེས་སོགས་དྲུག་
ལྡན་གྱི་སྒོ་ནས་ཕྱོགས་རེ་ཙམ་མ་ཡིན་པར་ངོམ་པ་མེད་པའི་མང་ཐོས་ལ་ཧུར་
གྱིས་བརྩོན་པ་ན། ལམ་དང་ལམ་མ་ཡིན་པའི་རྣམ་དབྱེ། དེ་དག་གི་ངོ་བོ།
329



གཟུར་གནས་ཀུནྡ་བཞད་པའི་འཛུམ་ཟེར། །
གྲངས་ངེས། གོ་རིམ། བྱེད་ལས། ཕན་གནོད། སྤོང་གཉེན་གྱི་ཚུལ་སོགས་
ཤེས་པས་ཐོས་བྱུང་གི་ཤེས་རབ་མང་དུ་འཕེལ། དེ་ཡང་སྨན་སྦྱོར་ལ་མཁས་
ཀྱང་ལག་ལེན་མེད་པའི་སྨན་པ་ལྟ་བུ་མིན་པར་ཐོས་པའི་དོན་རྣམས་ལེགས་ཉེས་
ཀྱི་རྩ་བ་རང་སེམས་ཀྱི་སྟེང་དུ་དཔྱད་འཇོག་རྣལ་མས་གཏན་ལ་ཕབ་སྟེ། བསམ་
བྱུང་རང་སྟོབས་ཀྱིས་བསྟན་པ་ཡོངས་རྫོགས་གྲུ་བཞི་ལམ་འཁྱེར་གྱི་གདམས་
ངག་ཏུ་གོ་བའི་སྒོ་ནས་ལུང་གི་བསྟན་པ་བཤད་པས་འཛིན་པ་དང་། གདམས་
པར་ཤར་བའི་དོན་རྣམས་ལ་ཡང་ཡང་གོམས་འདྲིས་ཀྱིས་སྒོམ་བྱུང་གི་རྟོགས་
པས་སྒྲུབ་པའི་བསྟན་པ་འཛིན་པ་ཡིན་ཏེ། མཛོད་ལས། སྟོན་པའི་དམ་
ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དོ། །དེ་འཛིན་བྱེད་
དང་སྨྲ་བྱེད་པ། །སྒྲུབ་པར་བྱེད་པ་ཁོ་ནའོ། །ཞེས་དང་། བྱང་ཆུབ་ལམ་
རིམ་ཆེན་མོ་”ལས། ལུང་གི་བསྟན་པ་ནི་ཆོས་ལག་ཏུ་ལེན་པའི་ཚུལ་སྒྲུབ་པར་
བྱེད་ལུགས་གཏན་ལ་འབེབས་པ་ཡིན་ལ། རྟོགས་པའི་བསྟན་པ་ནི་གཏན་ལ་
ཕབ་པ་ན་ཇི་ལྟར་གཏན་ལ་ཕབ་པ་ལྟར་སྒྲུབ་པ་ཡིན་པས་དེ་གཉིས་རྒྱུ་འབྲས་སུ་
འགྲོ་བ་ཡིན་ཏེ། ཞེས་པ་ལྟར་དང་པོར་གཞན་ལས་མཉན་ཅིང་ཐོས་ནས་གཞན་
སྟོབས་ཀྱིས་ངེས་པར་བྱེད། དེ་རྗེས་ཐོས་དོན་ལུང་དང་རིགས་པས་རང་སྟོབས་
ཀྱིས་སྒྲོ་འདོགས་བཅད། བསམ་བྱུང་གི་ངེས་པ་ལ་བརྟེན་ནས་སྒོམ་བྱུང་སྐྱེ་
བའི་གོ་རིམ་མ་ནོར་བས། མཁས་པས་གྲུབ་པ་མ་བཅོམ། གྲུབ་པས་མཁས་
པ་མ་བཅོམ་པའི་དམ་པའི་སྐྱེས་བུར་གྲུབ་ཀྱི། བཤད་ཆོས་དང་སྒྲུབ་ཆོས་ཐ་
དད་དུ་བཟུང་ནས་ཐོས་བསམ་ཉུང་ངུས་སྒྲུབ་པ་ཆེན་མོ་འཚོལ་བ་ནི་གཟུགས་
330



ཐོས་བསམ་རང་རྒྱུད་འདུལ་ཐབས་སུ་སྦྱོར་ཚུལ།
བརྙན་ཙམ་དུ་འགྱུར་བས། ཐོག་མ་ནས་རྒྱལ་བའི་གསུང་རབ་དགོངས་འགྲེལ་
གྱི་ཚིག་གཅིག་ཀྱང་མ་ལུས་པར་རང་རྒྱུད་འདུལ་བའི་ཐབས་སུ་འཁྱེལ་གལ་
ཆེ་ཞིང་། ཐོས་པ་དང་རྩོད་པ་གང་གི་སྐབས་སུའང་རང་ཉིད་ནད་པར་འདུ་
ཤེས་ཤིང་། མི་རྟག་མི་བརྟན་པའི་སྐྱོ་ཤས་བསྟེན་ཚུལ་སོགས་སྔར་བཤད་པ་
（གལ་ཏེ་བོགས་འདོན་གྱི་མྱོང་བ་ཐོན་པར་དཀའ་ན། བླ་མ་ཡི་དམ་ལ་གསོལ་འདེབས་དང་ཚོགས་
གསོག་སྒྲིབ་སྦྱོང་སོགས་རིམ་པར་འབད་ན་སྐྱེ་སླ།)ལྟར་བསམ་ན། མང་དུ་ཐོས་པའི་
དོན་རྣམས་རང་རྒྱུད་འདུལ་བའི་ཐབས་སུ་འབད་མེད་དུ་འགྱུར་ཞིང་། དགེ་
བའི་ཡོན་ཏན་རྣམས་རིམ་གྱིས་འཕེལ་བ་དང་། ཀུན་བྱང་ལ་འཇུག་ལྡོག་གིས་
ཐར་པ་དང་ཐམས་ཅད་མཁྱེན་པའི་རྒྱུ་ཚོགས་འཇོག་པ་ཡིན་གྱི། ཐ་སྙད་གཙུག་
ལག་ལྟ་བུ་ཕྱིའི་གོ་རྒྱ་གཅོད་པའི་བཤད་ཆོས་ཀྱི་འདུ་ཤེས་འཛིན་པ་དག་ལ་ནི་
གསུང་རབ་དང་རང་སེམས་ཕན་ཚུན་རྟེན་དང་བརྟེན་པའི་གྲོགས་སུ་ག་ལ་སྲིད།
དོན་གནད་འདི་ལྟ་བུར་དགོངས་ནས། ༧གོང་ས་༧སྐྱབས་མགོན་སྐུ་ཕྲེང་བཅུ་
བཞི་པ་ཆེན་པོའི་ཞལ་ནས། སློབ་གཉེར་བ་སོ་སོ་རང་ཉིད་ནས་ཀྱང་སེམས་
རྒྱུད་འདུལ་ཐབས་ཡིན་བསམ་པའི་ཐོག་ནས་དཔེ་ཆ་ལྟ་རྒྱུ་མ་བྱུང་ན་དཔེ་ཆ་ཅི་
ཙམ་ཤེས་པ་ཡིན་ཡང་རྒྱུད་གོག་པོ་མ་དུལ་ཧྲེལ་པོར་མུ་མཐུད་གནས་ན་གྲྭ་པའི་
ཞབས་འདྲེན་དང་། ཆོས་པའི་ཞབས་འདྲེན། གདན་སའི་ཞབས་འདྲེན་ཐོན་
གྱི་ཡོད། ཅེས་གསུངས་པ་དང་། ༧སྐྱབས་མཆོག་ཀིརྟི་སྐུ་ཕྲེང་བཅུ་གཅིག་
པ་ཆེན་མོའི་ཞལ་ནས་ཀྱང་། དེས་ན་ཐོས་དོན་རྒྱུད་ཐོག་ཏུ་འགེལ་གང་ཐུབ་
དང་པོ་ནས་མཛད། སློབ་གཉེར་གང་མཛད་པ་དེ་ཚེ་མཇུག་ཉམས་སུ་ལེན་
331



གཟུར་གནས་ཀུནྡ་བཞད་པའི་འཛུམ་ཟེར།
པའི་ཆེད་ཡིན་དགོངས་པ་ལས་ཚེ་འདིའི་ལྟོ་གོས་གཏམ་གསུམ་གང་རུང་གི་ཆེད་
སྤྱིར་བཏང་ཤེས་བྱ་ཡོན་ཏན་སྦྱངས་པ་ལྟར་མཛད་ན་གུས་བཀུར་དང་ཤེས་འདོད་
གཏིང་ཟབ་མི་སྐྱེ། ཞེས་གསུངས་པའི་ཚུལ་འདི་དག་ལ་གཟབ་པར་བྱའོ། །
མདོར་ན། བྱང་ཆུབ་ལམ་རིམ་ཆེན་མོ་ལས། བཤེས་གཉེན་གྱིས་
གདམས་པའི་བླང་དོར་གྱི་གནས་རྣམས་ལ་ལག་ལེན་ཏུ་བྱེད་པ་སྟེ། དེ་ཡང་
བྱེད་པ་ལ་ཤེས་དགོས་ཤིང་། དེ་ལ་ཐོས་དགོས་པ་དང་ཐོས་ནས་ཤེས་པར་
བྱས་པའི་དགོས་པའང་བྱེད་པ་ཡིན་པས། ཐོས་པའི་དོན་ལ་ནུས་པ་དང་བསྟུན་
པའི་ལག་ལེན་རེ་གནད་དུ་ཆེའོ། ཞེས་གསུངས་པ་ལྟར་སྙིང་ནས་གྲོལ་བ་དོན་
དུ་གཉེར་བར་འདོད་པ་རྣམས་ཀྱིས་བཤེས་གཉེན་དམ་པ་བསམ་སྦྱོར་གཉིས་
ཀྱིས་ཚུལ་བཞིན་དུ་བསྟེན་ཅིང་། འཕྲལ་བདེའི་ཡོན་ཏན་ལ་ཡིད་བརྟན་མེད་
པར་རིགས་པས་དཔྱད་ནས་ཀློག་པ་ཐོས་བསམ་གྱིས་རྙེད་པའི་གཞུང་དོན་རྣམས་
ལ་རང་ནུས་དང་འཚམ་པའི་སྤོང་སྒོམ་གྱི་ལག་ལེན་རེ་གནད་ཆེའོ། །
༤༽ མཇུག་བསྡུ་བ།
ཇི་སྐད་དུ། ༧ཡབ་རྗེ་བླ་མ་དམ་པའི་ཞལ་ལས། དེ་ལྟ་མོད་ཀྱི་ཐོས་
པ་ཉུང་། །བློ་གྲོས་ཆུང་ཞིང་སྦྱོར་བ་དམན། །ཚིག་འགའ་ཡོད་ཀྱང་དེ་ཡི་
དོན། །སྒྲུབ་ལ་ཤིན་ཏུ་ལྷོད་གྱུར་པ། །ཞེས་གསུངས་པ་ལྟར་ལེགས་ཉེས་
རྣམ་འབྱེད་ཀྱི་བློའི་མཐུ་བྲི་ཞིང་སྤོང་སྒོམ་གྱི་སྦྱོར་བ་དམན་པའི་བདག་འདྲས་
རང་རྒྱུད་མ་ཐུལ་བར་སྤང་བླང་གི་རྣམ་གཞག་བྱེད་པ་ནི་གཡོ་སྒྱུའི་འཕྲུལ་
སྤྱོད་ལྟ་བུར་སྣང་མོད་ཀྱི། བཅུ་ལྡན་བླ་མ་དམ་པས་ཐོས་བསམ་ཉམས་ལེན་
332



ཐོས་བསམ་རང་རྒྱུད་འདུལ་ཐབས་སུ་སྦྱོར་ཚུལ།
གྱི་རིམ་པ་མ་ནོར་བར་སྒྲུབ་ཚུལ་ཡང་ཡང་གསུངས་པ་དང་། རང་ཉིད་
ཀྱིས་ཀྱང་ལམ་རིམ་བློ་སྦྱོང་སོགས་ཅི་ནུས་མཇལ་ཁུལ་གྱིས་ཉུང་ཙམ་ཡིག་
འཇོག་ཏུ་འབད་པ་འདི་ལ་འགལ་འཛོལ་ཅི་མཆིས་དམ་པ་རྣམས་ཀྱི་སྤྱན་སྔར་
མཐོལ་ལོ་བཤགས་སོ། །
སྨྲས་པ། རྣམ་དག་ཡིད་སེམས་གཙང་མའི་རྒྱུ་མཐུན་གྱིས། །འདིར་
འབད་ལེགས་བྱས་དགེ་བ་དཀར་པོའི་ཚོགས། །མ་རྣམས་གཏན་བདེའི་ལམ་
བཟང་མྱུར་རེག་པའི། །ཡང་དག་བདེན་པ་མཐོང་བའི་རྒྱུ་རུ་བསྔོ། །
333



སོ་སོར་ཐར་པའི་ཚུལ་ཁྲིམས་ཀྱི་ཕན་ཡོན་ལས་བརྩམས་ཏེ་སྲུང་
སྡོམ་བྱ་ཚུལ་མདོ་ཙམ་བརྗོད་པ་ཐར་འདོད་
ཡིད་ཀྱི་བདུད་རྩི་ཞེས་བྱ་བ། །
༄༅།། ལྷུན་གྲུབ་སྐུ་བཞིའི་འབྲས་བུ་མངོན་རྫོགས་པའི། །རྒྱལ་ཀུན་མཁྱེན་
བརྩེའི་སྙིང་པོ་འདུས་པའི་ཞལ། །དྲིན་ཅན་བླ་མར་སྒོ་གསུམ་གུས་བཏུད་ནས། །སོ་
ཐར་ཚུལ་ཁྲིམས་མདོར་བསྡུས་གླེང་བར་བྱ། །
དེ་ཡང་ཇི་སྐད་དུ། ༧སྐྱབས་མཆོག་ཀིརྟི་བློ་བཟང་འཕྲིན་ལས་ཀྱི་ཞལ་
ལས། སྐྲ་བྲེགས་དགོས་པ་ཐར་པ་བསྒྲུབ་པ་སྟེ། །གཞུང་ལུགས་སྦྱངས་པའི་
དགོས་པ་ཉམས་ལེན་ཡིན། །ཉམས་ལེན་དགོས་དོན་སེམས་རྒྱུད་ཐུལ་བ་
དགོས། །དགོས་དོན་དེ་གསུམ་སྙིང་གི་དཀྱིལ་དུ་ཆོངས། །ཞེས་གདམས་པ་
ལྟར་ཁྱད་པར་དུ་མཐོ་བའི་བཅོ་བརྒྱད་ཆོས་ཀྱི་རྟེན་བཟང་རེས་ཙམ་རྙེད་པར་
དོན་གྱི་གཙིགས་སུ་བཟུང་ནས་ཕྱི་ནང་གི་འདུལ་བའི་བསླབ་པ་ལ་མོས་པར་སྤྱོད་
ཅིང་། ཚུལ་ཁྲིམས་ནོར་བདུན་(དད་པ། ཚུལ་ཁྲིམས། ཐོས་པ། གཏོང་བ། ངོ་ཚ་ཤེས་
པ༈ ཁྲེལ་ཡོད་པ། ཤེས་རབ་ཀྱི་ནོར་རྣམས་སོ།)གྱིས་ཕྱུག་པ་དང་། ཐོས་དང་བསམ་
སྒོམ་ཕྱིན་ཅི་མ་ལོག་པར་སོ་སོར་ཐར་པའི་ལམ་སྣེར་བསྙེན་པའི་ཕན་གྲོགས་
སུ་འབད་སྒྲུབ་བྱེད་གལ་ཆེ། དེ་ཡང་ཕན་བདེ་མ་ལུས་པའི་རྩ་ལག་བསྟན་སྟོན་
འདུལ་གསུམ་གྱི་ཞབ་ཚབ་དམ་པར་གྱུར་པ་ནི་མཉམ་མེད་བདེ་བར་གཤེགས་
335



གཟུར་གནས་ཀུནྡྲ་བཞད་པའི་འཛུམ་ཟེར། །
པའི་དམ་ཆོས་འདུལ་བའི་བསླབ་པ་རིན་པོ་ཆེ་ཉིད་ཡིན་པར་མདོ་སྡེ་དགོངས་འགྲེལ་
དུ་མར་ཡང་ཡང་གསུངས་ཤིང་བསྔགས་པས། སོ་སོར་ཐར་པའི་ཚུལ་ཁྲིམས་
ཀྱི་ཕན་ཡོན་ལས་བརྩམས་ཏེ་སྲུང་སྡོམ་བྱ་ཚུལ་སོགས་མདོ་ཙམ་བརྗོད་པར་བྱའོ། །
༡༽ སོ་ཐར་གྱི་སྡོམ་པའི་ཕན་ཡོན་བརྗོད་པ།
རྩ་བ་དང་ཉེ་བའི་ཉོན་མོངས་ཀྱི་ཟུག་རྔུ་རྒྱུན་མར་མྱོང་བའི་རྒྱུད་ལྔའི་
(དམྱལ་བ། ཡི་དྭགས། དུད་འགྲོ། ལྷ། མི།) འགྲོ་བ་མཐའ་དག་སྡུག་བསྔལ་ལས་
དབྱུང་བའི་ཐབས་མཆོག་དམ་པ་རྗོད་བྱེད་ཁྱད་པར་གསུམ་ལྡན་གྱིས་བསྟན་
པའི་ལྷག་པའི་བསླབ་པ་རྣམ་པ་གསུམ་ཡིན་ལ། དེ་ལས་ཀྱང་དོན་དམ་པ་སྤངས་
རྟོགས་ཁྱད་པར་གསུམ་ལྡན་གྱི་སྟོན་པ་བདེ་བར་གཤེགས་པའི་བསྟན་པ་རིན་
པོ་ཆེ་གང་དུ་དར་ཞིང་རྒྱས་པའི་བརྟག་གཞིའི་གནད་དམ་པ་ལྷག་པ་ཚུལ་ཁྲིམས་
ཀྱི་བསླབ་པ་རྣམ་དག་གནས་མིན་དུ་འཁུམས་ཏེ། མྱང་འདས་ཀྱི་མདོ་(སྡོམ་
གསུམ་རྣམ་བཞག་ཐུབ་བསྟན་བྱི་དོར་༢༦༧)ལས། ཚུལ་ཁྲིམས་ནི་དགེ་བའི་ཆོས་ཐམས་
ཅད་ཀྱི་ཐེམ་སྐས་སོ། ཤིང་ལ་སོགས་པའི་རྩ་བ་ས་ཡིན་པ་ལྟར་རྩ་བའོ། ཞེས་
གསུངས་པ་དང་། དགེ་སློང་ལ་རབ་ཏུ་གཅེས་པའི་མདོ་(རྣམ་ཐར་ཛམྦུའི་གསེར་
གྱི་མཆོད་སྡོང་༡༡)ལས། ཚུལ་ཁྲིམས་འདི་ནི་བདེ་བའི་མཆོག །ཚུལ་ཁྲིམས་
འདི་ནི་ཐར་བའི་ལམ། །ཚུལ་ཁྲིམས་འདི་ནི་ཡོན་ཏན་ཞིང་། །ཚུལ་ཁྲིམས་
འདི་ནི་སངས་རྒྱས་རྒྱུ། །ཚུལ་ཁྲིམས་འདི་ནི་རབ་མཆོག་ཡིན། །ཞེས་གསུངས་
པ་ལྟར་བདེ་དགེ་མ་ལུས་པའི་ཡོན་ཏན་གྱི་གཞི་རྩ་འཕྲལ་ཡུན་མངོན་མཐོ་ངེས་
ལེགས་ཀྱི་བྱང་གྲོལ་མྱུར་དུ་རེག་པའི་ཐུང་མཐའི་རྒྱུ་རྐྱེན་ཉག་གཅིག་ཏུ་རྟོན་ཅིང་།
336



སོ་ཐར་གྱི་ཚུལ་ཁྲིམས་སྲུང་སྡོམ་བྱ་ཚུལ།
འོ་ཅག་ཐོག་མ་མེད་པ་ནས་བླང་དོར་དང་དཔྱད་ཞིབ་ཀྱི་བློ་མིག་ལྡོང་སྟེ་ལུས་
ངག་སྤོང་བདུན་གྱི་ཚུལ་ཁྲིམས་ལ་གནས་པའི་ངེས་པ་ལྔ་(སེམས་ཅན་ངེས་པ། ཡན་
ལག་ངེས་པ། ཡུལ་ངེས་པ། དུས་ངེས་པ། ཚེ་ངེས་པའོ།)བྲལ་གྱི་རབ་བྱུང་གི་རྟེན་ཅན་
དུ་རྣམ་པར་སྨིན་པ་ཤིན་ཏུ་དཀའ་ལ། གཞི་གང་ལ་སྡོམ་གསུམ་ཉམས་ལེན་
གྱི་ཐུབ་པའི་བསྟན་པ་རིན་པོ་ཆེ་དར་ཞིང་རྒྱས་ཀྱང་རང་རྒྱུད་ལ་ལྷག་པ་ཚུལ་
ཁྲིམས་ཀྱི་དགག་སྒྲུབ་རྣམ་དག་མེད་པར་བསྟན་པ་སྒོས་ནུབ་ཏུ་གྱུར་ཅིང་རྨོངས་
པ་ཡིན་ཏེ། དགེ་སློང་ལ་རབ་ཏུ་གཅེས་པའི་མདོ་(རྣམ་ཐར་ཛམྦུའི་གསེར་གྱི་མཆོད་
སྡོང་༡༢)ལས། ཇི་ལྟར་མིག་མེད་གཟུགས་མཐོང་མི་རུང་ལྟར། །དེ་བཞིན་
ཚུལ་ཁྲིམས་མེད་ན་ཆོས་མི་མཐོང་། །ཇི་ལྟར་རྐང་མེད་ལམ་འཇུག་ག་ལ་
ནུས། །དེ་བཞིན་ཚུལ་ཁྲིམས་མེད་ན་ཐར་མི་འགྱུར། །ཞེས་གསུངས་པ་དང་།
ཐོས་པའི་ཚོམས་ལས། གལ་ཏེ་ཐོས་པ་མང་གྱུར་ཀྱང་། །ཚུལ་ཁྲིམས་
ལེགས་པར་མི་སྡོམ་ན། །དེ་ནི་ཚུལ་ཁྲིམས་ཕྱིར་སྨད་ཅིང་། །དེ་ཡིས་ཐོས་
པ་ཕུན་སུམ་མིན། །ཞེས་ཚུལ་ཁྲིམས་རྣམ་དག་གི་སྲུང་སྡོམ་དབེན་པ་ལ་དོན་
དམ་པ་ཐར་བདེའི་གོ་འཕང་ལས་ཉེ་བར་སྟོང་ཞིང་། ཐོས་པ་དང་བསམ་པའི་
ཤེས་བྱའི་རྣམ་གྲངས་ལ་མཐའ་བྲལ་གཏན་འབེབས་ཀྱི་ཁྲུན་ཐག་བཅད་ཀྱང་།
ཚུལ་ཁྲིམས་རྣམ་དག་གི་བརྟན་པ་མེད་པར་རྩ་བ་རུལ་བའི་ལྗོན་ཤིང་ལ་གཡུར་
ཟའི་ལོ་འབྲས་མི་སྲིད་པ་མཐོང་ཆོས་མྱོང་འགྱུར་དུ་གྲུབ་པ་ལྟར་རོ། དེའི་ཕྱིར་
ཐུན་མོང་དང་ཐུན་མོང་མ་ཡིན་པའི་ཡོན་ཏན་ཐམས་ཅད་སྒྲུབ་པའི་གཞི་རྟེན་
ཁྱད་པར་དུ་འཕགས་པའི་ཚུལ་ཁྲིམས་གཞིར་བཟུང་ནས་ཐོས་བསམ་སྒོམ་གསུམ་
337



གཟུར་གནས་ཀུནྡ་བཞད་པའི་འཛུམ་ཟེར།
གྱིས་དགེ་བའི་རྣལ་འབྱོར་མྱུར་དུ་སྨིན་ཅིང་། དཔྱད་འཇོག་བསྣོལ་མའམ་
ཞི་ལྷག་གཅིག་ཕན་གཅིག་གྲོགས་སུ་བརྡར་བའི་དྲན་ཤེས་གཙོ་བོར་གྱུར་པའི་
འདུ་བྱེད་དེ་དག་ཀྱང་ཚུལ་ཁྲིམས་སྐྱོན་བྲལ་གྱི་བསླབ་པའི་སྟོབས་ཀྱིས་འབད་
སྒྲུབ་མི་དགོས་པར་རང་ཤུགས་ཀྱིས་འབྱུང་ལ། གསལ་ངར་གྱི་ཡོན་ཏན་གཅིག་
ཏུ་སྡུད་པའི་མཉམ་པར་བཞག་པའི་ས་བའི་ཏིང་འཛིན་དང་ཤེས་རབ་གོང་དུ་
འཕེལ་ཞིང་། འཇིག་རྟེན་དང་འཇིག་རྟེན་ལས་འདས་པའི་སྒྲིབ་པ་རྣམས་རིམ་
པར་འགྲིབ་སྟེ་རྣམ་པར་མི་རྟོག་པའི་ཡེ་ཤེས་ཀྱི་བདེ་ཆེན་བསྐྱེད་པ་ནི། འོད་
སྲུངས་ཀྱི་ཞུས་པའི་མདོ་(རྣམ་ཐར་ཛམྦུའི་གསེར་གྱི་མཆོད་སྡོང་༡༣)ལས། ཚུལ་ཁྲིམས་
ལ་ནི་གནས་ནས་ཏིང་ངེ་འཛིན་ཀྱང་ཐོབ། །ཏིང་ངེ་འཛིན་རྣམས་ཐོབ་ནས་
ཤེས་རབ་ཤིན་ཏུ་སྒོམ། །ཤེས་རབ་ཀྱི་ནི་ཡེ་ཤེས་རྣམ་པར་དག་པ་ཐོབ། །ཅེས་
གསུངས་པ་དང་། ཕུན་སུམ་ཚོགས་པའི་སྒྲོན་བསྐལ་རྫོགས་ལྡན་གྱི་ཚེ་ལོར་
སོ་སོར་ཐར་པའི་ཚུལ་ཁྲིམས་ཡོངས་སུ་དག་པའི་ཡོན་ཏན་ལས་དུས་ངན་ལྔ་
བདོའི་ཐ་མར་ཚུལ་ཁྲིམས་སྣ་གཅིག་རྒྱན་དུ་བཟུང་བའི་ཕན་ཡོན་ཆེ་སྟེ། ཏིང་
ངེ་འཛིན་རྒྱལ་པོའི་མདོ་(སྡོམ་གསུམ་རྣམ་བཞག་ཐུབ་བསྟན་བྱི་དོར་༢༦༤)ལས། གང་
གི་དམ་ཆོས་རབ་ཏུ་འཇིག་པ་དང་། །བདེ་གཤེགས་བསྟན་པ་འགག་པར་འགྱུར་
བའི་ཚེ། །ཉིན་མཚན་དུ་ནི་བསླབ་པ་གཅིག་སྤྱོད་པ། །བསོད་ནམས་འདི་ནི་
དེ་བས་ཁྱད་པར་འཕགས། །ཞེས་གསུངས་པ་དང་། ད་དུང་གླིང་བཞིའི་ཁྱོན་
འདིར་སྦྱིན་གཏོང་མཆོད་འབུལ་ཐམས་ཅད་མཐའ་ཡས་པར་བགྱིས་པ་ལས་
ཚུལ་ཁྲིམས་རྣམ་དག་ལ་གནས་པའི་ཕན་རླབས་ཆེ་བ་སོགས་ཚུལ་དེ་དང་དེ་ལ་
338



སོ་ཐར་གྱི་ཚུལ་ཁྲིམས་སྲུང་སྡོམ་བྱ་ཚུལ།
བསམས་ནས་ཚངས་པར་སྤྱོད་པའི་བརྟུལ་ཞུགས་རྒྱན་དུ་འཛིན་དགོས་ཏེ།
༧གོང་ས་༧སྐྱབས་མགོན་སྐུ་ཕྲེང་བཅུ་བཞི་པ་ཆེན་པོས་མཛད་པའི་དགེ་སློང་
གི་བསླབ་བྱ་ཐུབ་དབང་ཞལ་ལུང༌ལས། ཡང་ཡང་རྙེད་དཀའ་ད་རེས་ཙམ། །དེ་
བས་དོན་གཉེར་ཆེས་ཉུང་ཕྱིར། །སྙིང་ལ་རུས་པ་བཅུག་ནས་ནི། །འབད་པ་
བརྒྱ་ཡིས་ཚངས་སྤྱོད་ལོངས། །ཞེས་གསུངས་པ་ལྟར་རྒྱལ་དང་རྒྱལ་སྲས་
དཔག་ཏུ་མེད་པ་ཡང་གཞན་གནོད་གཞི་དང་བཅས་པ་ལས་ལོག་པའི་སོ་ཐར་
གྱི་ཚུལ་ཁྲིམས་ལས་བརྩམས་ཏེ་ལྔ་ལྡན་ལོངས་སྤྱོད་རྫོགས་སྐུའི་གོ་འཕང་
བརྙེས་པའི་ཕྱིར། དཔྱད་པ་གསུམ་གྱིས་དག་པའི་མདོ་སྡེ་དགོངས་འགྲེལ་
དུ་མར་ལེགས་བྱས་དགེ་བའི་འབྱུང་གནས་ཐུབ་པའི་བསྟན་པ་རིན་པོ་ཆེའི་
གཞི་དང་རྩ་བ་ཚུལ་ཁྲིམས་ཉིད་ཡིན་པར་མཆོག་ཏུ་བསྟན་པ་སོགས་རྒྱས་
པར་མང་དུ་ཐོས་པས་ཆུབ་པར་བྱའོ། །
༢༽ སོ་ཐར་གྱི་ཚུལ་ཁྲིམས་སྲུང་སྡོམ་བྱ་ཚུལ་བརྗོད་པ།
བསྟན་པའི་ནང་མཛོད་གཅིག་པུ་སོ་སོར་ཐར་པའི་ཚུལ་ཁྲིམས་ཀྱི་དགག་
སྒྲུབ་རྣམས་མ་ནོར་བར་ཕྲ་ཞིང་ཞིབ་པའི་བློ་ཡིས་འཇུག་ལྡོག་ཚུལ་བཞིན་བྱ་བ་
དང་། བསླབ་སྡོམ་རང་གི་མི་མཐུན་ཕྱོགས་ངོ་ཤེས་ཤིང་དྲན་ཤེས་ཅུང་ཟད་
ཀྱང་མི་གཡེལ་བར་སྲོག་དང་བསྡོས་ཏེ་བསྲུང་སྡོམ་བྱའོ། དེ་ཡང་གཞན་གནོད་
གཞི་དང་བཅས་པ་ལས་ལོག་པའི་སོ་ཐར་རིགས་བརྒྱད་ཀྱི་མཆོག་ཏུ་གྱུར་པ་
ནི་རབ་བྱུང་ཕ་མའི་བསྙེན་རྫོགས་ཀྱི་སྡོམ་པ་ཡིན་ལ། སྔོན་གྱི་ཆོ་ག་དང་ད་
ལྟའི་ཆོ་ག་ཉེས་མེད་ཕུན་ཚོགས་དང་བསྙེན་པར་རྫོགས་ཚུལ་དཀའ་སླའི་ཁྱད་
339



1
1
གཟུར་གནས་ཀུན་བཞད་པའི་འཛུམ་ཟེར།
པར་སོགས་བསམ་གྱིས་མི་ཁྱབ་པའི་མཛད་ཚུལ་དག་ནི་གཞན་ལས་རྟོགས་གལ་
ཆེ་ལ། འཁོར་བ་མྱ་ངན་ལས་སྒྲོལ་ཞིང་སྒོ་གསུམ་ཚངས་པར་སྤྱོད་པའི་ཚུལ་
ཁྲིམས་ཀྱི་བསླབ་པའི་གལ་གནད་སྤྱི་བྱེ་བྲག་མ་འཛིངས་པར་དགེ་བའི་བཤེས་
གཉེན་ལས་མཉན་ཅིང་ཐོས་པས་ཕྱིན་ཅི་མ་ལོག་པར་ཚུལ་བཞིན་དུ་ཆུབ་པ་དང་།
སྤྱོད་ལམ་རྣམ་བཞི་གང་གི་སྐབས་སུ་ཡང་དྲན་ཤེས་རྒྱུན་མི་ཆད་པར་བསླབ་
བྱའི་གནད་རྣམས་ལས་མི་འདའ་བར་བག་ཡོད་བྱ་དགོས་པ་ནི་གྲོལ་བ་དོན་གཉེར་
གྱི་སྐྱེས་བུའི་སྦྱོར་དངོས་མཇུག་གསུམ་གྱི་སྐབས་གང་དུ་ཡང་གནད་ཀྱི་གཙོ་
བོར་འཛིན་ནོ། དེ་ལྟ་བུའི་སྡོམ་ཁྲིམས་རྣམ་པར་དག་པ་སྲུང་བ་ལ་གཙོ་བོར་
རང་གི་མི་མཐུན་ཕྱོགས་ཉེས་ལྟུང་ཕམ་ལྷག་གི་དགག་སྒྲུབ་འཇུག་ལྡོག་ལ་སློབ་
པར་བྱེད་དགོས་པ་ལས་གཞན་དུ་ན་སྡོམ་པ་བླངས་དུ་ཟིན་ཀྱང་ངན་འགྲོ་མི་བཟད་
པའི་རྒྱུར་འགྲོ་ཉེན་ཡང་ཡོད་པས། རབ་བྱུང་དགེ་ཚུལ་སློང་གི་སྡོམ་པའི་མི་
མཐུན་ཕྱོགས་ངོ་ཤེས་པའི་སྲུང་སྡོམ་བྱ་ཚུལ་ནི་ལྟུང་བ་སྡེ་ལྔའི་རྫུན་དུ་སྨྲ་བའི་
ཕམ་པ་ལྟ་བུར་དཔེར་བརྗོད་པ་ལ། ངག་མཚན་ཉིད་ལྔ་ལྡན་གྱིས་ཡུལ་ཐ་སྙད་
ལྔ་ལྡན་ལ་མངོན་ཤེས་རྫུ་འཕྲུལ་སོགས་མངོན་རྟོགས་ཁྱད་པར་ཅན་མི་མངའ་
བཞིན་དུ་སྒྱུ་མས་ཐོབ་པར་སྨྲས་པ་ཡུལ་དེས་དོན་གོ་བ་ལས་གྱུར་པའི་ལྟུང་བ་
དངོས་གཞི་དེ་ལ་རྫུན་དུ་སྨྲ་བའི་དངོས་གཞིའི་ལྟུང་བ་དང་། ངག་མཚན་ཉིད་
ལྔ་ལྡན་གྱི་སྨྲ་ཚུལ་གསུམ་པོ་གང་རུང་གིས་མི་ཆོས་བླ་མར་སྨྲ་བའམ་གཞན་གྱིས་
སྨྲས་པ་ཚིག་གིས་དང་དུ་ལེན་པར་རྩོམ་པའི་སྦྱོར་བ་དང་། ལུས་ངག་གི་འདུ་
བྱེད་ལས་བསྡམ་དང་བཤགས་བྱའི་ཉེས་བྱས་ཀྱི་སྦྱོར་བའི་སྦྱོར་བ་སོགས་འདུ་
340



-
སོ་ཐར་གྱི་ཚུལ་ཁྲིམས་སྲུང་སྡོམ་བྱ་ཚུལ།
ཤེས་བསྒྱུར་ནས་གཞན་གྱིས་གོ་བར་བྱེད་འདོད་དང་། གཞན་གྱིས་སྨྲས་པ་
དང་དུ་ལེན་འདོད་འགོག་པ་ལ་དྲན་ཤེས་རྒྱུན་བརྟན་པར་བྱ་ར་བྱེད་པ་དང་། ཕམ་
པར་གྱུར་པའི་རྫུན་སོགས་བཞིའི་སྦྱོར་བ་དང་། དངོས་གཞི། འདུ་ཤེས་སྲུང་
མཚམས་དང་ལུས་ངག་གི་རྣམ་པར་རིག་པའི་ཁྱད་པར་གྱི་རིམ་པར་མཉམ་
འཇོག་གིས་ཕྱིར་བཅོས་དག་པར་སྤྱོད་ཅིང་བརྩོན་ནོ། དེ་བཞིན་དུ་ཕམ་ལྷག་
གཞན་ལ་ཡང་སྦྱོར་བཞི་ཚང་བའི་དངོས་གཞིའི་ཕམ་ལྟུང་། སྦྱོར་བ། སྦྱོར་
བའི་སྦྱོར་བ། བཤགས་བསྡམ་གྱི་ཉེས་བྱས་ལས་སེམས་སྲུང་ཚུལ་གཅིག་དཔེས་
ཀུན་འདྲིས་ཀྱི་རྣམ་འབྱེད་བསྐྱེད་ཅིག ད་དུང་དངོས་པོ་སྤངས་པའི་ཞག་ཆད་
ཀྱི་ལས་དང་འབྲེལ་བའི་ཞག་བཅུ་འཆང་བའི་སྤང་ལྟུང་ལྟ་བུ་ནི། སྔར་རྒྱལ་
པོའི་ཁབ་ཏུ་འོད་སྲུང་ཆེན་པོའི་བྱུང་བ་ལ་བརྟེན་ནས་དགེ་སློང་གིས་ཆོས་གོས་
བྱིན་གྱིས་མ་བརླབ་པར་རང་སྟོབས་སམ་ཤན་སྟོབས་ཀྱིས་ཞག་བཅུའི་མཚན་
མོ་སྐད་ཅིག་ཐ་མ་འདས་པར་འཆང་བའི་སྤང་ལྟུང་དུ་རྗེས་བཅས་མཛད་ཅིང་།
དེ་ཡང་རུང་བ་དང་ཁྲུ་གང་ཡན་གྱི་ཚད་ལོངས་ཤིང་རང་དབང་དུ་བྱིན་གྱིས་
བརླབ་ཏུ་ཡོད་པ་ཞིག་དགོས་ཏེ། འདུལ་བ་མདོ་རྩ་བའི་རྣམ་བཤད་ཉི་ཟེར་ལས།
ཡན་ལག་གི་དོན་ནི་ཡོད་ནའོ། ཞེས་གསུངས་པ་དང་། བསྔོ་བ་ལ་རང་དབང་
ཡོད་ཙམ་གྱིས་ཞག་བཅུ་འདས་པར་འཆང་ལྟུང་དུ་འགྱུར་ཚུལ་སོགས་རེ་རེར་
འབྲི་བར་མི་ལངས་སོ། དངོས་གཞིའི་ཉེས་ལྟུང་གིས་མ་གོས་པར་རུང་བ་དང་
བྱིན་གྱིས་བརླབ་གལ་ཆེ་བས་ཆོས་གོས་ལྟ་བུ་བྱིན་རླབས་བྱ་ཚུལ་ནི། ཡུལ་
བསླབ་པ་རྒན་གཞོན་གང་ཡང་རུང་བར་སྙན་གསན་ཞུས་ཏེ་འདུད་པ་དང་བཅས།
341



གཟུར་གནས་ཀུན་བཞད་པའི་འཛུམ་ཟེར།
གནས་བརྟན་དགོངས་སུ་གསོལ། བདག་དགེ་སློང་མིང་འདི་ཞེས་བགྱི་བས་
ཆོས་གོས་བགྱིས་ལགས་པ་རུང་བ་སྤྱད་པར་འོས་པ་འདི་ཆོས་གོས་སྣམ་སྦྱར་
དུ་(བླ་གོས་དང་མཐང་གོས་ལ་ཡང་དེ་བཞིན་སྦྱར་)བྱིན་གྱིས་བརླབ་བོ། ཞེས་ལན་གསུམ།
ཐབས་ལེགས་བྱ། བསླབ་པ་རྒན་པར་སྔ་ཕྱིར་ཕྱག་བྱ་བ་ལས་གཞོན་པར་དེ་
ལྟར་མི་བྱ་ལ། ལྷག་པའི་ཡོ་བྱད་དང་མཁོ་བའི་ཡོ་བྱད་སོགས་བྱིན་གྱིས་བརླབ་
པའི་ཡུལ་མེད་པར་སྙན་གསན་དང་ཐབས་ལེགས་མི་དགོས་ཤིང་། ལྷ་དགོངས་
སུ་གསོལ་ཞེས་ཁ་བསྒྱུར་ཏེ་ཉེས་ལྟུང་གིས་མ་སྦགས་པར་བྱིན་རླབས་བྱ་ཚུལ་
འགྲེས་པར་གྱིས། བརྒྱ་ལ་སྤང་ལྟུང་གིས་དྲི་མས་སྦགས་ཤིང་གོས་པར་ཕྱིར་
བཅོས་བྱ་ཚུལ་ལ་མཐོལ་བ་དང་། བཤགས་པ་གཉིས་ལས། བཤགས་པ་
ལའང་ལྟུང་བ་བཅབས་ཉེས་བཤགས་པ་དང་། དངོས་གཞི་བཤགས་པ་གཉིས།
དང་པོ་ནི། ཞག་བཅུ་འཆང་བའི་སྤང་ལྟུང་གིས་མ་གོས་པའི་གནས་བརྟན་དགེ་
སློང་ཞིག་གི་མདུན་དུ་ཕྱག་གསུམ་འཚལ། སྙན་གསན་ཞུས། སྟོབས་བཞི་
ཚང་བའི་སྒོ་ནས། གནས་བརྟན་དགོངས་སུ་གསོལ། བདག་དགེ་སློང་མིང་
འདི་ཞེས་བགྱི་བའི་ལྟུང་བ་ཉེས་བྱས་ཀྱི་སྡེ་ཚན་ལས། གོས་ཞག་བཅུ་འཆང་
སྤང་གི་ལྟུང་བ་བྱུང་བ་དགུང་ཞག་དུ་མར་བཅབས་པའི་ཉེས་པ་བྱུང་སྟེ། བདག་
དགེ་སློང་མིང་འདི་ཞེས་བགྱི་བའི་ཉེས་པ་དེ་གནས་བརྟན་གྱི་མདུན་དུ་མཐོལ་
ལོ༑ མི་འཆབ་བོ། འཆགས་སོ། མཐོལ་ཞིང་བཤགས་ན་བདག་བདེ་བ་ལ་
རེག་པར་འགྱུར་གྱི། མ་མཐོལ་མ་བཤགས་ན་མི་འགྱུར་རོ། ཞེས་ལན་གསུམ་
བཟླས། མཐོང་སྡོམ་འདྲི། ཐབས་ལེགས་བྱའོ། དེ་ནས་ལྟུང་བ་དངོས་གཞི་
342



སོ་ཐར་གྱི་ཚུལ་ཁྲིམས་སྲུང་སྡོམ་བྱ་ཚུལ།
ཕྱིར་བཅོས་བྱ་ཚུལ་ནི། གནས་བརྟན་དགོངས་སུ་གསོ། བདག་དགེ་སློང་
མིང་འདི་ཞེས་བགྱི་བ་ལ། ལྟུང་བ་ལྟུང་བྱེད་ཀྱི་སྡེ་ཚན་ལས། གོས་ཞག་བཅུའི་
འཆང་སྤང་གི་ལྟུང་བ་བྱུང་སྟེ། བདག་དགེ་སློང་མིང་འདི་ཞེས་བགྱི་བའི་ལྟུང་
བ་དེ་གནས་བརྟན་གྱི་མདུན་དུ་མཐོལ་ལོ། མི་འཆབ་བོ། འཆགས་སོ། མཐོལ་
ཞིང་བཤགས་ན་བདག་བདེ་བ་ལ་རེག་པར་འགྱུར་གྱི། མ་མཐོལ་མ་བཤགས་
ན་མི་འགྱུར་རོ། ཞེས་ལན་གསུམ། མཐོང་སྡོམ་འདྲི། ཐབས་ལེགས་བྱ།
འདིས་སྤང་ལྟུང་གཞན་རྣམས་ཕྱིར་བཅོས་ཚུལ་ཡང་ཤེས་པར་བྱ་ཞིང་། ལྟུང་
བྱེད་འབའ་ཞིག་པ། སོར་བཤགས། ཉེས་བྱས་རྣམས་ཕྱིར་བཅོས་ཚུལ་ནི་
སྤང་འབྲལ་སྔོན་དུ་གཏོང་མི་དགོས་པར་ལྟུང་བའི་མིང་རིགས་བརྗེ་བ་ཙམ་ལས་
སྔར་བཞིན་བྱ་བར་སྡོམ་གསུམ་གྱི་བསླབ་བྱ་ནོར་བུའི་འོད་འཕྲེང་དུ་གསུངས་
སོ༑ དེ་ལྟར་ཉེས་ལྟུང་ཕྲ་མོས་ཀྱང་མ་གོས་པར་དྲན་ཤེས་བག་ཡོད་དང་ངོ་
ཚ་ཁྲེལ་ཡོད་ཀྱི་སྒོ་ནས་བསླབ་པ་ལ་གུས་པས་བླང་དོར་ཚུལ་བཞིན་དུ་མཛད་
ཅིང་། བརྒྱ་ལ་ཉེས་ལྟུང་གིས་གོས་ཀྱང་འཕྲལ་འཕྲལ་དུ་གཉེན་པོ་སྟོབས་བཞིའི་
སྒོ་ནས་བཤགས་བསྡམ་དང་། མཐུན་པ་དང་ཞི་གནས་ཀྱི་གསོ་སྦྱོང་། དབྱར་
གནས་དང་དགག་དབྱེ་བྱ་བ་ལ་སོགས་པའི་བསླབ་པ་ཡོངས་སུ་སྦྱོང་བ་དང་།
བདེར་གནས་ཀྱི་རྐྱེན་བསྟེན་པའི་སྲུང་སྡོམ་འདུལ་བཅོས་སོགས་འདུལ་བའི་བསླབ་
བྱ་རེ་རེར་ཡང་ཕྱག་ལེན་ཐེབས་པའི་བརྟེན་འགྲུས་བྱའོ། །
༣༽ སྤྱོད་ལམ་རྣམ་བཞི་དོན་དུ་བྱ་ཚུལ་བརྗོད་པ།
འཇིགས་སྐྱོབ་དང་ལེགས་སྨོན་གྱི་འཕྲལ་བདེའི་ཚུལ་ཁྲིམས་ཙམ་གྱིས་
343



གཟུར་གནས་ཀུནྡ་བཞད་པའི་འཛུམ་ཟེར།
མི་ཚིམས་པར་ངེས་པར་འབྱུང་བའི་ཚུལ་ཁྲིམས་ཀྱིས་གཞིར་བཟུང་ནས་ཀློག་
པ་ཐོས་བསམ་དང་སྤོང་བ་བསམ་གཏན་ལ་འབད་སྒྲུབ་ཀྱིས་ལྟ་སྒོམ་སྤྱོད་པའི་
མངོན་རྟོགས་ཀྱི་རིམ་པར་མྱུར་དུ་འཇུག་མོད་ཀྱི། རབ་ཏུ་བྱུང་བའི་ཚུལ་ཁྲིམས་
ཀྱི་བཅས་མཚམས་སྤྱི་དང་འབྱུང་ཉེ་བ་དག་ལ་དམིགས་ཐིགས་པའི་སྲུང་སྡོམ་
དོར་ཏེ་བག་གཡེང་དུ་སྤྱོད་པར་ཐོས་བསམ་སྒོམ་སྒྲུབ་ཀྱི་དགེ་བའི་སྦྱོར་བར་ཞུགས་
ཀྱང་ཐར་པ་མྱ་ངན་ལས་འདས་པའི་གཟུགས་བརྙན་ཙམ་དུ་འགྱུར་བ་ནི། ཏིང་
ངེ་འཛིན་རྒྱལ་པོའི་མདོ་༡༤་ལས། ཇི་སྙེད་ཆོས་ཀྱི་རྣམ་པས་བྱང་ཆུབ་ཀྱང་། །ཐོས་
པས་རྒྱགས་པའི་ཚུལ་ཁྲིམས་མི་བསྲུང་ན། །ཚུལ་ཁྲིམས་འཆལ་བ་ངན་འགྲོར་
དེ་འགྲོ་སྟེ། །དེ་ལ་ཐོས་པས་ནམ་ཡང་སྐྱོབ་མི་ནུས། །ཞེས་གསུངས་པ་ལྟར་
ཚུལ་ཁྲིམས་ཀྱི་བསླབ་པའི་དགག་སྒྲུབ་རྣམས་འཆོས་སྐྱོབ་རྣམ་པར་དག་པའི་
སྒོ་ནས་ཐོས་སྒོམ་གྱི་སོར་རྟོག་བསྐྱེད་པ་ན། ཉེས་སྤྱོད་ཐམས་ཅད་ཀྱི་སྒོ་ཁེགས་
ཤིང་བདེ་དགེ་མ་ལུས་པ་མི་ལྡོག་པར་འབྱུང་བས་རབ་ཏུ་བྱུང་བའི་རྟེན་ཅན་དག་
གིས་སྤྱོད་ལམ་རྣམ་བཞི་གང་གི་སྐབས་སུ་ཡང་སྐལ་ལྡན་དང་བ་འདྲེན་པའི་མིག་
རྒྱན་དུ་མཛད་གལ་ཆེ་ནའང་། ཐོལ་བྱུང་དང་གློ་བུར་ལྟ་བུའི་ཞི་དུལ་བག་ཡོད་
ཀྱིས་ལུས་ངག་གི་སྤྱོད་པར་འདུལ་བཅོས་རྒྱུན་ཆགས་མི་ནུས་པར་བསྟན་འགྲོའི་
ཕན་བདེར་ཕན་གནོད་ཅིར་འགྱུར་ཉེན་ཆེ། དེའི་ཕྱིར་གོམས་རྒྱུན་བརྟན་པོས་
ཕྱི་འཇམ་ནང་འདུལ་གྱིས་འདུལ་བའི་བསླབ་པ་ལ་ཤིན་ཏུ་གུས་པའི་སྒོ་ནས་ཉེས་
ལྟུང་འབྱུང་བའི་སྒོ་རྣམས་གཉེན་པོས་སྲུང་སེམས་དམ་སྡོམ་སྐྱེད་པ་དང་། སྤྱོད་
ལམ་རྣམ་བཞི་དམ་པའི་ཆོས་ཀྱིས་འདའ་ཞིང་རང་རྒྱུད་སྨིན་པར་རྒྱུན་སྦྱོར་
344



སོ་ཐར་གྱི་ཚུལ་ཁྲིམས་སྲུང་སྡོམ་བྱ་ཚུལ།
མཛད་དགོས། དེ་ཡང་ཉིན་ཞག་ཕྲུགས་གཅིག་གི་མཛད་སྤྱོད་དང་རྗེས་སུ་འབྲེལ་
བས་མཚན་ཆ་གསུམ་གྱི་ཐ་མར་གཉིད་སད་པར་བགྱིས་ཤིང་། དུད་འགྲོ་ལྟར་
དུ་ཧར་གྱིས་ལངས་ཏེ་གཡེང་རྒོད་དང་བཟའ་བཅའ་ལ་ལོངས་མི་སྤྱོད་པར་རང་
རྒྱུད་ལ་བརྟགས་ཏེ། མདང་ནུབ་རྨི་ལམ་ཚུན་ཆད་དུ་བྱུང་བའི་དགེ་སྡིག་ལ་
བསྔོ་སྨོན་དང་འགྱོད་བཤགས་ཀྱིས་མདང་ནུབ་མ་ཤི་བར་དེ་རིང་གི་དཀར་ངོགས་
མཐོང་བ་འདི་དྲིན་ཅན་རྩ་བའི་བླ་མའི་བཀའ་དྲིན་ཡིན་པས། དེ་རིང་གི་ཉིན་
མོར་ཡང་མཐའ་ཡས་པའི་མར་གྱུར་སེམས་ཅན་གྱི་དོན་དུ་རྫོགས་བྱང་གི་གོ་
འཕང་རིན་པོ་ཆེ་ཅི་ནས་ཐོབ་པར་བྱ། དེའི་ཆེད་དུ་དྲན་ཤེས་བག་ཡོད་བརྟན་
པོས་ཚུལ་ཁྲིམས་ཡང་དག་པར་སྲུང་ཞིང་ཚོགས་བསགས་སྒྲིབ་སྦྱོང་གིས་སྒོ་
གསུམ་དགེ་བ་ལ་སྤྱོད་ནུས་པར་བླ་མ་ལྷས་བྱིན་གྱིས་བརླབ་པར་གསོལ་བ་
འདེབས་པ་སོགས་དང་། དེ་ནས་ཐུབ་དབང་གི་སྐུ་བརྙན་གྱི་མདུན་དུ་ཕྱག་གསུམ་
འཚལ་ཅིང་འདུད་པ་དང་བཅས་ཏེ་དུས་དྲན་བསྟེན་པ་སོགས་བྱ། ཁ་ཟས་ལ་
འཇུག་པའི་ཚེ་ཡང་ཟས་ཚོད་རན་ཞིང་ལུས་ཀྱི་སྲིན་འབུ་ལ་སྦྱིན་པའི་ཀུན་སློང་
གིས་ཟ་བ་དང་། རྒྱགས་པ་དང་སྙེམས་པ་འཚག་པ་སོགས་ཀྱི་ཆེད་དུ་མ་ཡིན་
པར་བསམ་ཞིང་། གནས་ཐམས་ཅད་དུ་འདུལ་བ་དང་མཐུན་པར་ཟས་ལ་
ལོངས་སྤྱོད་དེ། སྡོམ་“ལས། ཟས་ལ་ལེགས་པར་བྱ་བ་དྲུག །ཙུག་ཙུག་ལ་
སོགས་རྣམ་པ་ལྔ། །ཞེས་སོགས་གསུངས་པ་ལྟར་མི་རུང་བ་དང་མི་ལེགས་
པའི་ཉེས་ལྟུང་དག་ལས་སེམས་སྲུང་དགོས་མོད། དེ་ལས་ལྡོག་སྟེ་ནང་དུ་ལུང་
རྟོགས་ཀྱི་ཡོན་ཏན་ལ་མོས་འདུན་དོན་གཉེར་ཅི་ཡང་མེད་པར་དད་ཟས་སྤྱོད་
345



གཟུར་གནས་ཀུནྡ་བཞད་པའི་འཛུམ་ཟེར།
པ་ཉེན་ཆེ་སྟེ། ༧གོང་ས་༧སྐྱབས་མགོན་སྐུ་ཕྲེང་བཅུ་བཞི་པ་ཆེན་པོའི་ཞལ་
ལས། ནང་དུ་ལུང་རྟོགས་ཀྱི་ཡོན་ཏན་ཅི་ཡང་མེད་པར་ཁྱིམ་པ་སུན་འབྱིན་
གྱི་རྩིང་སྤྱོད་ཁོ་ན་བྱས་ཏེ་ཤི་གསོན་དད་རྫས་སོགས་འགྱེད་ཕོགས་ལ་ལོངས་
སྤྱོད་ཐུབ་ཙམ་ལས་མ་བྱུང་ན་རང་གཞན་ཕུང་སྦྱོར་གྱི་རྒྱུ་མ་གཏོགས་མེད། ཅེས་
གསུངས་པ་ལྟར་རོ། དེ་བཞིན་དུ་མཐང་གོས་ཟླུམ་པོར་མ་བགོས་པར་ཧ་ཅང་
རྩིངས་པའི་པུས་མོ་མ་ཁེབས་པ། ལྟེ་གོང་དུ་འགོ་ལྟེབ་པ། ལྟེ་འོག་ཏུ་སྦྲུལ་
མགོ་ལྟར་གདེངས་པ་སོགས་མི་རུང་མོད། ཡུལ་དུས་ལ་ཁག་དཀྲི་ཞིང་ཁ་འཕངས་
ཏེ་རྔུལ་གཟན་དྲས་དྲུབ་མ་བགྱིས་པར་ཡུག་གཅིག་པ་ཅན་དང་མཐང་གོས་མདོག་
གཅིག་བ་བགོ་བར་མི་རུང་སྟེ། མདོ་རྩ་བ་ལས། མཚོན་གྱིས་མ་དྲས་པའི་
གོས་སྤྱད་པར་མི་བྱའོ། ཞེས་དང་། དྲས་ཤིང་དྲུབ་པ་ཆོས་གོས་ཉིད་དུ་བྱིན་
གྱིས་བརླབས་པར་བྱའོ། ཞེས་གསུངས་པ་དང་། ད་དུང་འགྲོ་བ་དང་། འདུག་
པ༑ རྒྱུ་བའི་སྡེ་ལ་སོགས་པ་རེ་རེ་བཞིན་དམ་ཆོས་འདུལ་བའི་དགོངས་དོན་
དང་མཐུན་པའི་སྒོ་ནས་དྲན་ཤེས་བག་ཡོད་ཀྱི་སོ་བཙུགས་ཏེ་འབད་བརྩོན་བྱེད་
ཅིང་། དགོང་མོ་ཉལ་བའི་ཚེ་ཡང་སྔར་བཞིན་རང་རྒྱུད་ལ་རྟོག་དཔྱོད་ཀྱིས་
བཤགས་བསྡམ་དང་བསྔོ་བགྲང་མཛད་པ་སོགས་ལམ་རིམ་བློ་སྦྱོང་དང་བླ་མ་
དམ་པའི་ཞལ་རྒྱུན་ལྟར་ཤེས་པར་མཛོད་ཅིག །
སྨྲས་པ། འདིར་འབད་དགེ་བའི་བསོད་ནམས་ཅི་བསགས་པ། །ཕ་
མའི་ཐོག་དྲངས་མར་གྱུར་འགྲོ་བ་ཀུན། །ཚངས་སྤྱོད་རྟེན་པའི་དཔལ་དུ་འགྱུར་
བ་དང་། །བླ་མེད་རྫོགས་བྱང་ས་ལ་མྱུར་རེག་ཤོག །
346



ཐར་འདོད་ཆོས་པ་རྣམས་ཀྱི་བསམ་སྤྱོད་སོགས་ལས་
འཕྲོས་པའི་དཔྱད་གླེང་ཐུང་ངུ་།
༄༅།། ཕྱི་རུ་ཞི་དུལ་སྤྱོད་པས་དང་བ་འདྲེན། །ནང་དུ་དགེ་སྦྱོར་དག་པའི་
རང་མདངས་སྨིན། །ཕྱི་ནང་རྣལ་འབྱོར་བདེ་བའི་གདེང་ཐོབ་པ། །ཐར་
འདོད་ཆོས་པ་རྣམས་ལ་གཏིང་ནས་གུས། །
དེ་ཡང་མཉམ་མེད་སྟོན་པ་བདེ་བར་གཤེགས་པའི་ཐུགས་རྗེའི་གཞན་
དབང་གིས་གང་མོས་དེར་སྟོན་གྱི་སྤང་བླང་ཟབ་མོས་ཞི་དུལ་བག་ཡོད་ཀྱི་གཤིས་
སྤྱོད་ལྡན་ཞིང་། སྙིང་བརྩེའི་ཕན་སེམས་ཀྱིས་དང་བ་འདྲེན་པའི་དགེ་སྦྱོང་
འཕགས་རིགས་སུ་གནས་པའི་ཆོས་པ་དག་གི་མཛད་སྤྱོད་ལ་མངོན་འདོད་ཆེན་
པོས་རྗེས་མཐུན་ཙམ་དུའང་སྦྱོར་གལ་ཆེ་བར་མཐོང་ནས། སྒོ་གསུམ་འདུལ་
སྦྱོང་བྱེད་པའི་ཆོས་པ་ཞིག་གི་མ་མཐའི་བསམ་སྤྱོད་སོགས་ལས་འཕྲོས་པའི་
གླེང་མོལ་ཅུང་ཟད་བྱ་འདོད་བྱུང་ངོ༌། །
༡༽ ཆོས་དང་ཆོས་པའི་འབྲུ་དོན་གླེང་བ།
སྤྱིར་རྒྱུ་རྐྱེན་གྱིས་འདུས་བྱས་མ་བྱས་ཀྱི་ཚད་མའི་རྟོགས་ཡུལ་དུ་གྲུབ་
པ་ཐམས་ཅད་ལ་རང་རང་གི་ཐུན་མོང་མ་ཡིན་པའི་ངོ་བོར་གནས་པའམ་འཛིན་
པའི་ཁྱད་པར་གྱིས་སྐད་དོད་དྷརྨ་དང་མཐུན་པའི་ཆོས་ཏེ་ཤེས་བྱ་དང་དོན་གཅིག་
པའི་རྣམ་གྲངས་སུ་འདོད་ལ། རྣམ་བཤད་རིགས་པ་ཤིཀ་ལས། ཆོས་ནི་ཤེས་
བྱ་ལམ་དང་ནི། །མྱ་ངན་འདས་དང་ཡིད་ཀྱི་ཡུལ། །བསོད་ནམས་ཆེ་དང་
347



གཟུར་གནས་ཀུནྡ་བཞད་པའི་འཛུམ་ཟེར།
གསུང་རབ་དང་། །འབྱུང་འགྱུར་ངེས་དང་ཆོས་ལུགས་ལའོ། །ཞེས་ཆོས་
ཀྱི་སྒྲ་དོན་བཅུ་ལ་ཡང་འཇུག་པར་གསུངས། བྱེ་བྲག་སོ་སོའི་སྐྱེ་བོའི་སེམས་
རྒྱུད་ཀྱི་ཉོན་མོངས་པའི་འཇིགས་པ་ལས་སྐྱོབ་པའམ་འཛིན་པའི་འཆོས་སྐྱོབ་
དོན་གཉེར་གྱི་ཉམས་ལེན་ཞིག་ལ་སྐབས་ཀྱི་འཆོས་སམ་ཆོས་ཀྱི་སྒྲ་དོན་འཇུག་
ཅིང་། འདི་ལ་གོང་མ་རྣམས་ཀྱིས་་“དམ་པའི་ཆོས་”ཞེས་པའི་དོན་མཐུན་
གྱི་ཐ་སྙད་མཛད་དེ་འཕྲལ་ཕུགས་ཀྱི་བདེ་དགེ་མ་ལུས་སྐྱེས་བུ་གསུམ་པོ་གང་
རུང་གི་ལམ་གྱི་རིམ་པར་འདྲིལ་ནས་སྡུག་བསྔལ་གྱི་འཇིགས་པ་ལས་འཆོས་
པ་སྟེ་བཟློག་ཅིང་རང་རྒྱུད་སྨིན་པར་བྱེད་པའི་ཐབས་ཚུལ་ཞིག་ལ་གོ་ཆོག དེ་
ཡང་དམ་པ་ནི་གོང་མ་མཆོག་ཏུ་འཕགས་པའི་དོན་ཡིན་ལ། གང་ལས་མཆོག་
ཏུ་འཕགས་པ་ནི་ཉོན་མོངས་པའི་སྡུག་བསྔལ་གྱི་གཞན་དབང་ལས་གྲོལ་བ་ནའོ།
གང་མཆོག་ཏུ་གྲོལ་བ་ནི་ཐོག་མ་མེད་པ་ནས་སྐྱེ་འཆི་འཕོ་བར་འཁོར་བའི་ཁོ་
བོ་ཅག་གི་སེམས་སོ། གང་གིས་འཕགས་པ་ནི་རྙེད་བཀུར་གཏམ་སྙན་དང་
རྒྱུ་འབྱོར་ནོར་འཕེལ་གྱི་འདི་ཕྱིའི་འཕྲལ་བདེའི་མངོན་ཞེན་ལས་འཆོས་པའི་
ཉམས་ལེན་གྱིས་སོ། དེ་ལྟའི་སྤང་བླང་དགག་སྒྲུབ་ཀྱིས་ཚེ་འདིའི་ཕུན་ཚོགས་
ལས་ཡིད་སེམས་གཏིང་ནས་ལོག་སྟེ་ཕྱི་མའི་བདེ་དགེ་དོན་གཉེར་གྱི་ངོ་བོར་
འཆོས་པའི་སྐྱེ་བོ་ལ་པུ་ལིངྒའི་ཚིག་གི་ཆ་ཤས་འཇུག་པར་བྱས་པའི་ཆོས་པ་ཞེས་
བཤད་འཇུག་ཚང་བར་འདོད་ཀྱི། རིལ་བ་དང་མུན་ཛ་གཡང་གཞི་འཆིང་བ་
སོགས་ལུས་ངག་གི་ཆ་བྱད་དང་འཇུག་པ་ངེས་པར་བྱེད་པའི་ཕྱི་རོལ་ཁོ་ནའི་
བརྟུལ་ཞུགས་ཀྱིས་དག་གྲོལ་ངེས་འབྱིན་དུ་མངོན་པར་འདོད་པ་ལ་ཁོ་བོས་བཤད་
348



ཆོས་པའི་བསམ་སྤྱོད་གླེང་བ།
བྱའི་ཆོས་དང་ཆོས་པའི་ཚིག་དོན་ལས་ལྟག་འགལ་དུ་རྟོགས་པར་བྱ་ལ། དེ་
བཞིན་དུ་མ་ཤི་ཚུན་ཆད་ཀྱི་འདོད་པའི་ལྟོ་གོས་གཏམ་གྱི་ཕུན་ཚོགས་ལྷུར་ལེན་
པར་ཅི་མི་སྙམ་པའི་ངང་ནས་བཟླས་བརྗོད་ཕྱག་སྐོར་དང་ཁ་ཏོན་མིག་ཟུམ་གྱིས་
མཚན་སྔགས་སོགས་གྲངས་ཚད་མང་པོས་ཆོས་ཆེན་པོ་སྒྲུབ་པར་རློམ་པའང་
ཕྱིན་ཅི་ལོག་གི་འཁྲུལ་ཤེས་ཏེ། བློ་སྦྱོང་ཆོས་ཀྱི་སྒོ་འབྱེད་ལས། སེམས་
ལ་སྤང་བླང་བྱ་ཞིང་། དང་པོ་ཐོག་མར་ཚེ་འདིའི་སྐྱིད་འདོད་ཐམས་ཅད་སྤངས་
ནས། ཚེ་བློས་གཏོང་བ་ཞིག་ཆོས་པ་ཐམས་ཅད་ཀྱིས་ཐོག་མར་བྱ་དགོས་ཏེ།
འདི་མ་སྤངས་པའི་ཆོས་མིང་རང་ཡོང་དོན་མེད་དེ། སྔར་བཤད་པ་ལྟར་ཚེ་
འདིའི་སྐྱིད་འདོད་ཀྱི་ཅི་བྱས་ཕལ་ཆེར་ཆོས་མིན་ཁོ་ན་སྤྱོད་པར་འདུག་གི་ཆོས་
སྤྱོད་པར་མི་འདུག་པས་སོ། ཞེས་གསུངས་པ་དང་། ༧གོང་ས་སྐྱབས་མགོན་
སྐུ་ཕྲེང་བཅུ་བཞི་པ་ཆེན་པོའི་བདེན་བཞིའི་བཀའ་ཆོས་ལས་ཀྱང་། རང་རེ་
ནང་པ་ལ་མཚོན་ནའང་ང་ཚོ་མང་ཆེ་བས་ཁ་ཏོན་བྱེད་པ་དང་། ལག་ཏུ་ཕྲེང་
བ་འདོགས་ཀྱིན་ཡོད། དེ་ལྟར་ནའང་དངོས་འབྲེལ་ཆོས་ཞེས་པ་སེམས་དུལ་
བ་ཞིག་དང་། སེམས་ལ་བཟོ་བཅོས་ཐེབས་པ་ཞིག་དགོས་པ་ལ། དེར་དོ་སྣང་
དེ་ཙམ་མི་བྱེད་པར་ཉིན་རེར་ཁ་ཏོན་ཉུང་ངུ་བྱ་རྒྱུ་དང་། གཟུངས་སྔགས་བགྲང་
རྒྱུ༑ དུས་དུས་སུ་ཕྱག་འཚལ་སྐོར་མཆོད་བྱ་རྒྱུ་དེ་ཙམ་གྱིས་ནང་པའི་ཆོས་
བྱེད་པའི་གོ་ཆོད་པའི་རྣམ་པ་ཞིག་མང་ཚོགས་ཀྱིས་མངོན་གྱིན་འདུག འདི་
ཏན་ཏན་ནོར་བ་ཡིན། ཞེས་གསུངས་པ་ལྟར་འཁོར་བའི་འདོད་ཞེན་གྱིས་ཀུན་
ནས་བསླངས་ཏེ་གཉེན་སྐྱོང་གསོག་སྲུང་དང་ཁ་ཏོན་བཟླས་བརྗོད་ཀྱི་སྦྱོར་བ་
349



གཟུར་གནས་ཀུནྡ་བཞད་པའི་འཛུམ་ཟེར། །
ཟུང་དུ་འབྲེལ་བ་དག་ནི་ཆོས་མིན་སྤྱོད་པས་ན་ཆོས་པ་ཞེས་པའི་ཡན་མན་གྱི་
ས་མཚམས་ལས་བུད་དེ་ཐལ་ལོ། དེས་ན་ཚེ་འདིའི་རྙེད་བཀུར་གཏམ་སྙན་
གྱི་སྦྱོར་བ་རིང་དུ་དོར་དེ་ཕྱི་མའི་དགེ་བ་ཁོ་ན་བཅོས་མིན་དུ་གཉེར་བའི་མི་སྙིང་
ཅན་དག་ལ་ཆོས་པ་ཞེས་བྱ་ཞིང་། དེ་ལ་རིགས་ཀྱིས་དབྱེ་ན་གསུམ་དུ་འདོད་
དེ༑ སྐྱེས་བུ་ཆུང་འབྲིང་ཆེན་པོའོ། བསྡུ་ན། རང་གྲོལ་འདོད་དང་གཞན་
སྐྱོབ་འདོད་ཀྱི་གང་ཟག་སྟེ་གཉིས་སོ། དེ་དག་ཀྱང་རང་རང་གི་ཉམས་ལེན་
གྱི་ཁེབས་རྒྱ་ཆེ་ཆུང་གིས་ཆོས་པའི་སྒྲ་བཤད་ཚུལ་ཐ་དད་དུ་ཡོད་པས་ཤེས་འདོད་
ཅན་རྣམས་གཞན་ལས་ཆུབ་པར་བྱའོ། །
༢༽ ཆོས་པའི་བསམ་སྤྱོད་གླེང་བ། །
འཁོར་བའི་འབྲོག་དགོན་པར་སྡུག་བསྔལ་ཡིད་གདུང་གི་མྱོང་བ་ཆ་ཤས་
ཙམ་ཡང་མི་འདོད་པར་སྐྱིད་བདེ་ཁོ་ན་སྒྲུབ་པའི་འབད་སྦྱོར་ཤ་ཐང་དུ་བརྟེན་
པ་དག་ལའང་མངོན་འདོད་ཀྱི་འབྲས་བཟང་རྣམ་པར་སྨིན་པ་ཉིན་སྐར་གྱི་ཟླ་
རུ་སོང་བ་མང་ལ་དེ་ལས་ཀྱང་ཕྱི་ནང་འབྱོར་བའི་མངོན་མཐོའི་མི་ཡི་ལུས་རྟེན་
ཐོབ་པའི་ཡོན་ཏན་གྱིས་མཉམ་མེད་ཐུབ་པའི་བསྟན་པར་མཇལ་བའི་བསོད་
ནམས་ཅན་འོ་སྐོལ་སྐྱེ་བོ་རྣམས་ཀྱང་འཁོར་བ་དང་ངན་སོང་གི་གནས་རིས་
སུ་སྡུག་བསྔལ་མྱངས་དང་མྱོང་བར་འགྱུར་བ་ནི་སྒོ་གསུམ་ལེགས་བཅོས་ཀྱི་
འདུན་པ་ཕྲ་ཞིང་དགེ་སྦྱོར་ཅི་བྱས་ཚེ་འདིའི་སྣང་ཤས་ཀྱིས་བསླད་དེ་ཆོས་པའི་
གཟུགས་བརྙན་ཙམ་དུ་གྱུར་པ་ཡིན་ལ། དེའི་ཕྱིར་བདག་ལེགས་སུ་འདོད་པ་
དག་གིས་ཚེ་འདིའི་ཕུན་ཚོགས་ཐམས་ཅད་ལ་ཞེན་ཅིང་མཆེད་པའི་གོམས་པ་
350



ག
:
ཁྱོས་པའི་བསམ་སྦྱོང་གླེང་བ་
བཟློག་སྟེ་སེམས་གཏིང་ནས་བློས་གཏོང་གི་འདུན་གྲོས་དང་པོ་འདེབས་པ་ལས་
འཕྲལ་གྱི་རྙེད་བཀུར་དགྲ་འདུལ་ཐོབ་དང་གོ་ས་སོགས་སུ་ཆགས་སྡང་གིས་ཚེ་
འདིར་བདེ་བར་མི་གནས་ཤིང་ཕྱི་མར་ངན་སོང་གི་གཏིང་རྡོར་འཕེན་ཏེ། བློ་
སྦྱོང་ཆོས་ཀྱི་སྒོ་འབྱེད་”“ལས། བྱ་བྱེད་ཐམས་ཅད་ནི་འདོད་ཆགས་དང་ཞེ་
སྡང་དང་གཏི་མུག་གིས་ཀུན་ནས་བསླངས་ཏེ་བྱས་པ་ཡིན་པས། ལས་མི་དགེ་
བ་ཤས་ཆེ་ལ། དེ་ལྟ་ན་དེས་ཀུན་ནས་བསླངས་པའི་སོ་ནམ་དང་། ཚོང་དང་
བུན་སྐྱེད་དང་། འཐབ་རྩོད་དགྲ་འདུལ་གཉེན་སྐྱོང་དང་། ཐོས་བསམ་སྒོམ་
སྒྲུབ་སོགས་ཅི་བྱས་པ་ཐམས་ཅད་འཁོར་བ་དང་ངན་སོང་གི་རྒྱུ་ཁོ་ནར་འགྱུར་
བས་སོ། ཞེས་གསུངས་པ་ལྟར་རང་སྟེང་དུ་སྨིན་པར་འགྱུར་བའི་སྡིག་སྡུག་
གཏམ་ངན་སྣ་ཚོགས་ནི་མ་ཤི་བར་གྱི་ཆེ་ཐབས་ལ་འབད་པའི་རྒྱུ་མཐུན་གྱི་འབྲས་
བུ་ཡིན་གྱི་གཞན་ལས་ལྡོག་པས། ཚེ་འདི་བློས་གཏོང་གི་སྐྱེད་འདོན་རྣལ་མས་
སྒོ་གསུམ་འདུལ་སྦྱོང་བྱ་སྟེ། དེ་ཡང་ལུས་ཀྱི་མི་དགེ་བ་གསུམ། ངག་གི་བཞི།
ཡིད་ཀྱི་རྣམ་པ་གསུམ་སྟེ་བཅུ་ལ་འཇུག་ལྡོག་གིས་དགེ་བའི་བསོད་ནམས་གོང་
དུ་འཕེལ་ཞིང་ཕུན་སུམ་ཚོགས་པའི་ཡོན་ཏན་གྱིས་འབྱོར་ཏེ་ཆོས་པའི་བསམ་
སྤྱོད་ཀྱི་གོལ་ས་ལས་བཟློག་པའི་འཇུག་པ་ངང་གིས་འབྱུང་ལ། སྤང་བྱ་མི་
དགེ་བའི་ལས་དེ་དག་གིས་རང་གཞན་ཕུང་སྦྱོར་གྱི་རྐྱེན་བྱེད་པའང་འདི་ལྟ་སྟེ།
ངག་འཁྱལ་ལྟ་བུས་དཔེར་མཚོན་པ་ལ། རང་ལས་རྒྱུད་ཐ་དད་པའི་སྨྲ་ཤེས་
ཤིང་དོན་གོ་བའི་གང་ཟག་ལ། ཉོན་མོངས་པ་གང་རུང་གིས་ཀུན་ནས་བསླངས་
ཏེ་སྨྲ་བྱའི་དོན་དེར་འདུ་ཤེས་ཤིང་། བྱུང་རྒྱལ་དུ་སྨྲ་བར་འདོད་པའི་ཀུན་སློང་
351



གཟུར་གནས་ཀུནྡ་བཞད་པའི་འཛུམ་ཟེར། །
གིས་སྨྲས་པའི་སྦྱོར་བ་བརྩམས་ཟིན་པ་ན་སྦྱོར་བཞི་ཚང་བའི་ངག་འཁྱལ་གྱི་ལས་
ངན་བསགས་པ་ཡིན་ལ། དེའི་མྱོང་བ་རྒྱུ་མཐུན་གྱི་འབྲས་བུ་ལ། རང་གཞན་
གྱིས་བསླུ་ཞིང་མཛའ་བཤེས་ཉུང་བ། རང་ལ་སྒྲོ་སྐུར་མང་ཞིང་རང་གིས་གང་
སྨྲས་བདེན་པར་མི་འཛིན་པའི་བྱེད་རྐྱེན་གྱིས་ཞེ་སྡང་ཕྲག་དོག་གནོད་སེམས་
ལ་སོགས་པས་མངོན་ཞེན་གྱི་མི་དགེ་བ་གསོག་ལ། ད་དུང་རྣམ་སྨིན་དང་བྱེད་
པ་རྒྱུ་མཐུན་གྱི་འབྲས་བུ་སོགས་ལའང་དེ་དང་དེར་མཐུན་པའི་ལས་ངན་པས་
སྡུག་བསྔལ་མུ་མཐའ་མེད་པར་མྱོང་ཞིང་འཁྲུག་པར་འགྱུར་བའི་ངེས་ཤེས་ཀྱིས་
སྤང་བླང་བྱ་གལ་ཆེ་སྟེ། སངས་རྒྱས་བཅོམ་ལྡན་འདས་ཀྱི་ཞལ་ལས། དགེ་
སློང་དག འདི་ནི་སྡུག་བསྔལ་འཕགས་པའི་བདེན་པའོ། ཞེས་ཆོས་ཀྱི་འཁོར་
ལོ་རིམ་པ་གསུམ་དུ་བསྐོར་བའི་ཐོག་མར་གསུངས་པ་ལ་དོན་ཡོད་པའི་ཕྱིར།
མདོར་ན་འདི་ཕྱིའི་འཕྲལ་བདེའི་ཕུན་ཚོགས་བློས་གཏོང་གི་བསམ་པས་དཀར་
ཆོས་དགེ་བཅུའི་སྦྱོར་བར་ཡང་དག་ཏུ་བརྩོན་པ་ནི་སྐྱེས་བུ་ཆུང་ངུ་དང་འབྲེལ་
བའི་མ་མཐའི་ཆོས་པ་ཞིག་གི་བསམ་སྤྱོད་དུ་ངེས་ལ། འཆོས་སྐྱོབ་དང་ལེགས་
སྨོན་གྱི་བདེ་བ་ཡང་མ་ཞི་བའི་འཁོར་རྒྱུར་ངེས་ནས་ཁྱབ་པ་འདུ་བྱེད་ཀྱི་སྡུག་
བསྔལ་ལས་གྲོལ་བའི་མྱང་འདས་དོན་དུ་གཉེར་བ་སོགས་སྐྱེས་བུ་ཆེ་འབྲིང་གི་
བསམ་སྤྱོད་དག་ནི་སྔ་མ་ལས་ཀྱང་རྒྱ་ཆེ་ཞིང་གཏིང་ཟབ་པས་རེ་ཞིག་ཅམ་འཇོག་
གི་བྱ་ཐབས་ལས་མ་རྙེད་དོ། །
༣༽ ཆོས་པའི་མངོན་འདོད་གླེང་བ། །
མི་མཇེད་པའི་འཇིག་རྟེན་དུ་སྟོན་པ་མཉམ་མེད་ཐུབ་པའི་དབང་པོ་
352



ཆོས་པའི་བསམ་སྤྱོད་གླེང་བ།
མཆོག་གི་སྤྲུལ་སྐུའི་རྣམ་ཅན་དངོས་སུ་བྱོན་ཏེ་མདོ་སྔགས་ཟུང་དུ་འབྲེལ་བའི་
ཆོས་ཚུལ་མཐའ་ཡས་པར་གསུངས་པའི་སྒྲོན་མེའི་བསྐལ་པ་མཆོག་ལྡན་གྱི་
དེང་འདིར། འདོད་ཆུང་ཆོག་ཤེས་ཀྱིས་ཞི་ཞིང་དུལ་ལ་བག་ཡོད་པ། མཐོང་
ཐོས་ཀྱི་ཡུལ་དུ་མི་མཐུན་པ་མེད་པའི་སངས་རྒྱས་ཀྱི་ཆོས་པ་དག་གི་མངོན་པར་
འདོད་པའི་དོན་མངོན་མཐོ་དང་ངེས་ལེགས་གཉིས་སུ་འདུས་ཏེ། རྗེའི་ལམ་
རིམ་ཆེན་མོ་”ལས། དེ་ལྟར་ན་བསྒྲུབ་བྱ་སེམས་ཅན་གྱི་དོན་ནི་གཉིས་ཏེ། གནས་
སྐབས་མངོན་མཐོ་དང་མཐར་ཐུག་ངེས་ལེགས་སོ། ཞེས་གསུངས་ཤིང་། འདི་
སྣང་ཕུན་ཚོགས་མཐའ་དག་མི་རྟག་ཅིང་མི་བརྟན་པའི་སྡུག་བསྔལ་གྱི་འབྱུང་
གནས་སུ་མཐོང་སྟེ། ནམ་འཆི་ཆ་མེད་ཅིང་ལས་འབྲས་མི་བསླུ་བར་ཡིད་ཆེས་
པའི་སྤང་བླང་བཤགས་བསྡམས་ཀྱིས་ཕྱི་མའི་མངོན་མཐོའི་བདེ་དགེ་ལྷུར་ལེན་
པ་ནི་སྐྱེས་པ་ཆུང་ངུ་དང་འབྲེལ་བའི་ཆོས་པའི་མངོན་འདོད་དམ་བསྒྲུབ་བྱ་ཡིན་
གྱི༑ ཚེ་འདིའི་འཕྲལ་བདེའི་འདོད་ཆོས་ཁོ་ནའི་རྩོལ་སྒྲུབ་རྒྱུན་འགྲུས་སུ་བརྟེན་
པའི་ཁ་ཕོ་ཆེ་རྣམས་ནི་ངན་འགྲོའི་འཇིགས་པར་སྐྲག་སྣང་གི་སེམས་ཤེས་སྤུ་
ཙམ་ཡང་མེད་པས་ཆོས་པ་དང་ཆོས་པའི་མངོན་འདོད་ལ་ཕྱོགས་པ་ལྟ་ཅི། མིར་
སྐྱེས་ཀྱི་དོན་སྙིང་ཆུད་ཟོས་སུ་སོང་བ་ཡིན་ཏེ། བློ་སྦྱོང་ཆོས་ཀྱི་སྒོ་འབྱེད་”ལས།
ཚེ་འདིའི་བདེ་སྐྱིད་སྙན་གསུམ་འདོད་ནས་ལས་སོ་ནམ་ནས་སྒོམ་སྒྲུབ་ཀྱི་བར་
བྱེད་པ་ནི་ཚེ་འདི་བའི་གང་ཟག་ཅེས་བྱ་བ་དུད་འགྲོ་དང་ཁྱད་མེད། ཅེས་གསུངས་
པའི་ཕྱིར། ཕྱི་མའི་མངོན་མཐོའི་བདེ་འབྲས་ཡང་དྲི་མ་ཅན་གྱི་འགྱུར་བའི་
སྡུག་བསྔལ་དུ་མ་ཟད་ཇི་སྲིད་ལས་ཉོན་གྱིས་འཁོར་བར་ཉིང་མཚམས་སྦྱོར་
353



གཟུར་གནས་ཀུནྡ་བཞད་པའི་འཛུམ་ཟེར། །
བ་དེ་སྲིད་དུ་མ་ཞི་བའི་བཅིངས་པར་ངེས་ནས་ཞི་བ་མྱང་འདས་ཀྱི་གོ་འཕང་
མངོན་པར་འདོད་པའི་བདེན་བཞིའི་འཇུག་ལྡོག་རྣམ་དག་བྱ་བ་ནི་སྐྱེས་བུ་འབྲིང་
དང་འབྲེལ་བའི་ཆོས་པ་ཞིག་གི་མོས་པར་སྤྱོད་པའི་བསྒྲུབ་བྱ་སྟེ། མདོ་མ་ལས།
བཅོམ་ལྡན་འདས། འཁོར་བ་འདི་ཤིན་ཏུ་སྡུག་བསྔལ་བ་ལགས་ན་བདེ་ལེགས་
དང་ལྡན་པ་གང་ལགས། བཅོམ་ལྡན་འདས་ཀྱིས་བཀའ་བསྩལ་པ། མྱ་ངན་
འདས་པས་བདེ་ལེགས་ཕུན་སུམ་ཚོགས་པ་ཡིན་ནོ། ཞེས་གསུངས་པའི་ཕྱིར།
ཁམས་གསུམ་འཁོར་བ་ལས་གྲོལ་བའི་བདེ་དགེ་མ་ལུས་པར་འགྱུར་བའི་བདེ་
བ་ལྟ་བུའི་ཡིད་བརྟན་མི་རུང་བ་མ་ཡིན་མོད། རང་དོན་ཡོངས་སུ་མ་འགྲུབ་
པའི་སྐྱོན་དང་ལྡན་ལ་གཞན་དོན་མ་རྫོགས་པའི་ཡོན་ཏན་ཉི་ཚེ་བར་མཐོང་སྟེ།
གཞན་དོན་ཁུར་དུ་འཁྱེར་བའི་སྟོང་ཉིད་སྙིང་རྗེའི་སྙིང་པོ་ཅན་གྱི་ཡིད་བློའི་གོམས་
པ་མཐར་ཐུག་པའི་ཆོས་སྐུའི་གོ་འཕང་གཙོ་བོར་དོན་དུ་གཉེར་བ་ནི་རབ་དང་
ཕུལ་དུ་བྱུང་བའི་ཆོས་པ་དང་ཆོས་པའི་མངོན་འདོད་དུ་མཛད་ཅིང་། དེ་ལྟར་
སྤྱོད་པའི་སྐྱེས་བུ་ཆེན་པོའི་སྔར་བསགས་ཀྱི་སྡིག་པ་འདག་ཅིང་མངོན་མཐོའི་
རྟེན་བཟང་བར་མ་ཆད་དུ་ཐོབ་ལ། འཇིག་རྟེན་ལྷ་མི་བཅས་པའི་ཕྱག་བྱ་བའི་
མཆོད་རྟེན་དུ་གྱུར་ཏེ་བདེ་བར་གཤེགས་པའི་སྲས་ཀྱི་བསྔགས་པ་སོགས་ལེགས་
བྱས་བསོད་ནམས་དཔག་ཏུ་མེད་པའི་ཡོན་ཏན་ལ་མོས་གུས་གཏིང་ནས་ཚུགས་
ཏེ་བློ་བཅོས་མ་ཚུན་ཆད་སྐྱེ་བ་ལ་འབད་པ་བརྩོན་ཅིག
༤༽ བཤད་དོན་མཇུག་བསྡུ་བ།
དེ་ལྟར་རྒྱལ་བའི་གསུང་རབ་དགོངས་འགྲེལ་དང་བཅས་པའི་གཞུང་
354



ཆོས་པའི་བསམ་སྤྱོད་གླེང་བ།
ཆེན་མོར་ཉན་བཤད་རེས་གདམས་ངག་གང་ཟབ་ཟབ་ལ་མཐོ་བསྙེགས་བྱེད་
པར་ཞིབ་ཏུ་བརྟག་ཅིང་དཔྱད་ཚེ། ཇི་སྐད་དུ། ཁ་ནས་ཟབ་དགུ་བཟླས་
ཀྱང༌། །སེམས་རྒྱུད་གྱོང་པོར་ལུས་པ། །མ་ཚོར་ཆོས་པའི་གཟུགས་
བརྙན། །ཞེས་གསུངས་པ་ལྟར་ནམ་འཆི་ཆ་མེད་ཀྱི་སྐྱོ་ཤས་བཅོས་མ་ཙམ་
ཡང་ཡིད་ཡུལ་དུ་ཤོང་དཀའ་བའི་རང་འདྲའི་སྐྱེ་བོ་དག་གིས་དཔྱོད་ཤེས་
ཀྱི་རྩ་བ་སྣང་སེལ་མི་རྟག་པ་ནས་རིམ་པར་ཉམས་སུ་ལེན་པའི་མངོན་རྟོགས་
བསྐྱེད་གལ་ཆེ་བར་མཐོང་ནས་གཙོ་བོ་སྐྱེས་བུ་ཆུང་ངུ་དང་འབྲེལ་བའི་ཆོས་
པའི་སྐོར་ལས་བཤད་པ་འཕྲོས་ཙམ་པ་འདི་ལ་འགལ་འཛོལ་ཅི་མཆིས་གཟུར་
གནས་དག་གི་སྤྱན་སྔར་བཤགས་བསྡམ་བྱའོ། །
འདིར་སྨྲས་པ།
རབ་བརྗིད་བྱ་རྒོད་རི་ཡི་སྤོ་མཐོ་ལས། །
རབ་འབྱམས་ཟབ་ཞི་སྤྲོས་བྲལ་གསུང་གསང་གིས། །
མ་དག་བདུད་སྡེའི་ཚོགས་ཀུན་གཞིལ་མཛད་པ། །
མ་ལུས་འགྲོ་མགོན་ཤཱཀྱ་སེངྒེར་འདུད། །
ཐུགས་བསྐྱེད་དམ་ཆོས་འཛིན་པའི་སྨོན་ལམ་གྱིས། །
མཐའ་དག་གསུང་རབ་མཁའ་རུ་ཐོགས་མེད་པར། །
སྒྲུབ་དང་འདོམས་པའི་ཉིན་བྱེད་ནམ་མཁའི་ནོར། །
དྲིན་ཅན་བླ་མའི་ཞབས་རྡུལ་སྤྱི་བོས་མཆོད། །
དེང་འདིར་བྱིས་བློའི་ལྟག་ཆུ་བསྲུབས་པ་ལས། །
355



གཟུར་གནས་ཀུནྡྲ་བཞད་པའི་འཛུམ་ཟེར། །
མཐའ་དཔྱོད་ལུང་རིགས་སྣང་བྱེད་ཟེགས་མའི་འོད། །
ཐོས་རྩོད་རྩོམ་གྱི་མཁའ་རུ་འཐོར་བའི་ཚེ། །
གཟུར་གནས་ཀུན་ཏ་བཞད་པའི་འཛུམ་ཟེར་འཕྱོ། །
འོན་ཏེ་གྱ་གྱུའི་ཡིད་ཀྱི་རྙོག་མའི་ཆུར། །
ཕྲག་དོག་སྡང་བའི་གསོས་ཀྱིས་ཉེར་ལོངས་པའི། །
བློ་ལྡན་ཆུ་སྐྱེས་ཟུམ་པའི་མུན་པ་རུ། །
ཐལ་བར་འགྱུར་རོ་སྡོམ་པའི་ཕྱོགས་མི་འཛིན། །
གསུམ་ལྡན་བླ་མ་མཆོག་དང་ཆོས་མཐུན་གྲོགས། །
ཕྱི་ནང་མཐུན་པའི་དངོས་རྒྱུ་རྐྱེན་ཚོགས་མཐུས། །
གང་ཞིག་བརྒལ་བརྟགས་དཔྱད་པའི་ལེགས་བྱས་དགེས། །
འགྲོ་ཀུན་བྱང་ཆེན་མྱུར་བར་ཐོབ་ཕྱིར་བསྔོ། །
དམ་ཆོས་ཐོས་དང་བསམ་པའི་སྐལ་བཟང་གིས། །
བསྐྲུན་པའི་བསིལ་སྦྱིན་གཏམ་གྱི་ཆུ་ཐིགས་ཙམ། །
དུས་མཐའི་ཐུབ་བསྟན་རྒྱ་མཚོ་བཤད་སྒྲུབ་ཀྱིས། །
ཕྱོགས་ཀུན་རྒྱས་པའི་རྐྱེན་དུའང་འགྱུར་བར་ཤོག །
ཅེས་ཕར་ཕྱིན་དགོངས་དཔྱོད་གཟུར་གནས་ཀུརྦ་བཞད་པའི་འཛུམ་ཟེར་ཞེས་བྱ་བ་འདི་
ནི༑ ཚེ་རབས་གཏན་གྱི་མགོན་དཔུང་༧ཡབ་རྗེ་བླ་མ་རོང་ཆེན་བསྟན་པའི་སྒྲོན་མེ་དཔལ་བཟང་
པོ་མཆོག་གི་ཐུགས་རྗེ་སྤྱི་དང་། བཀའ་དྲིན་མཚུངས་མེད་དགེ་བའི་བཤེས་གཉེན་དམ་པ་བློ་བཟང་
དཀོན་མཆོག་རྒྱ་མཚོ་དང་བཀྲ་ཤིས་བསོད་ནམས་ཟུང་གིས་ཐུགས་བརྩེ་བ་ཆེན་པོས་ཉིན་མཚན་
356



ཆོས་པའི་བསམ་སྤྱོད་གླེང་བ།
ལྟོས་པ་མེད་པར་བགྲང་བྱ་འཁོར་མོ་དྲུག་ཙམ་གྱི་རིང་ལ་མ་ཡིས་བུ་ལྟར་གཅེས་པར་བསྐྱངས་པའི་
མཐུས། ཤེར་ཕྱིན་གྱི་དགོངས་དོན་རིན་པོ་ཆེར་ཐོས་རྩོད་ཀྱིས་འཇུག་པའི་སྐལ་བཟང་ཅུང་ཟད་
ཤར་བའི་གུས་དམན་པ་བློ་བཟང་རྒྱ་མཚོས་འདི་ལྟར་སྦྱར་བའི་ལེགས་བྱས་ཀྱི་དགེ་བ་འདི་ཡང་།༣
༧ཡབ་རྗེ་བླ་མ་དམ་པ་རྣམས་ཐུགས་དགྱེས་མཆོད་སྤྲིན་ཙམ་དུ་འགྱུར་རེར་སྨོན་པ་དེ་བཞིན་དུ་
འགྲུབ་པའི་རྒྱུར་གྱུར་ཅིག་གུ། སརྦ་མངྒ་ལཾ།
357



འདི ར་ཁུངས་སུ་དྲངས་པའི་ལུང་རྣམས་ཀྱི་
གཞུང་གི་མཚན་བྱང་།
༡༽ མདོ་སྡེ་དྲན་པ་ཉེར་བཞག མྱང་འདས་ཀྱི་མདོ། ལྷག་བསམ་སྐུལ་བ་སོགས་
ཀྱི་ཤོག་གྲངས་མདོ་བཏུས་ལམ་བསྒྲིགས་ལྟར་བཤུས།
༢༽ མངོན་པ་ཀུན་བཏུས། ཤེས་རིག་དཔར་མ།
༣༽ བསྟན་བཅོས་མངོན་རྟོགས་རྒྱན། ཐེ་ཝན་དཔར་མ།
༤༽ དབུས་མཐའ་རྣམ་འབྱེད། མི་རིགས་དཔེ་བསྐྲུན་ཁང་།
༥༽ རྣམ་བཤད་རིག་པ། ཤེས་རིག་དཔར་མ།
༦༽ ཚོམས། ལི་ཐང་བརྟན་བཞུགས་ཚོགས་པས་དཔར།
༧༽ སྤྱོད་འཇུག་ཆེན་མོ། ནཱ་ལེནྡྲའི་ཆོས་ཚོགས་ནས་དཔར།
༨༽ ཚད་མའི་དེ་ཉིད་བསྡུས་པའི་འགྲེལ་པ། སྡེ་བསྟན་དཔར་མ།
༩༽ འདུལ་བའི་རྣམ་བཤད་ཉི་ཟེར། ཐེ་ཝན་དཔར་མ།
༡༠༽ བསྡུ་བ། ཤེས་རིག་དཔར་མ།
༡༡༽ བྱང་ས། ཤེས་རིག་དཔར་མ།
༡༢༽ འདུལ་བ་མདོ་རྩ་བ། ཀན་སུའུ་དཔར་མ།
༡༣༽ མཛོད་རྩ་བ། ཀན་སུའུ་དཔར་མ།
༡༤༽ སུམ་ཅུ་པ། བློ་བཟང་དགོངས་རྒྱན་བློ་གླིང་དཔར་མ།
༡༥༽ སུམ་ཅུ་པའི་འགྲེལ་བཤད། ཤེས་རིག་དཔར་མ།
༡༦༽ དམིགས་བརྟག་རང་འགྲེལ། བློ་གླིང་དཔར་མ།
༡༧༽ ལམ་སྒྲོན་རང་འགྲེལ། གསུང་རབ་གཅེས་བཏུས་དཔར་ཁང་།
359



༡༨༽ ཚད་མ་རྣམ་འགྲེལ། ཀན་སུའུ་དཔར་མ།
༡༩༽ འགྲེལ་པ་དོན་གསལ། ཐེ་ཝན་དཔར་མ།
༢༠༽ ཉི་ཁྲི་སྣང་པ། ཐེ་ཝན་དཔར་མ།
༢༡༽ དབུ་མ་དགོངས་པ་རབ་གསལ། ཝཱ་ཎཱ་དཔར་མ།
༢༢༽ ལེགས་བཤད་གསེར་ཕྲེང་། ཐེ་ཝན་དཔར་མ།
༢༣༽ ལམ་རིམ་ཆེན་མོ། ཐེ་ཝན་དཔར་མ།
༢༤༽ སྔགས་རིམ་ཆེན་མོ། ཐེ་ཝན་དཔར་མ།
༢༥༽ རྩ་ཤེས་ཊིཀ་ཆེན། བློ་གླིང་དཔར་མ།
༢༦༽ ལམ་རིམ་ཆུང་དུ། མཚོ་སྔོན་མི་རིགས་དཔེ་བསྐྲུན་ཁང་།
༢༧༽ རྗེའི་བྱང་ཆུབ་གཞུང་ལམ། ཤིང་སྤྲེལ་ལོའི་སྒོ་མང་ཕར་ཕྱིན་འཛིན་གྲྭས་དཔར།
༢༨༽ དྲང་ངེས་ལེགས་བཤད་སྙིང་པོ། བློ་གླིང་དཔར་མ།
༢༩༽ ཚད་མའི་བརྗེད་བྱང་ཆེན་མོ། སེར་སྨད་དཔར་མ།
༣༠༽ བཞི་བརྒྱ་པའི་དར་ཊིཀ ཝཱ་ཎཱ་དཔར་མ།
༣༡༽ ཀུན་བཏུས་དར་ཊིཀ ཝཱ་ཎཱ་དཔར་མ།
༣༢༽ རྒྱལ་ཚབ་རྗེའི་ཚད་མའི་ལམ་བསྒྲིགས། བློ་གླིང་དཔར་མ།
༣༣༽ ཕར་ཕྱིན་ལམ་བསྒྲིགས་ཐེག་མཆོག་སྒོ་འབྱེད། བློ་གླིང་དཔར་མ།
༣༤༽ རྒྱུད་བླ་དར་ཊཱིཀ ཤིང་སྤྲེལ་ལོའི་སྒོ་མང་ཕར་ཕྱིན་འཛིན་གྲྭས་དཔར།
༣༥༽ ཚད་མ་སྡེ་བདུན་ཡིད་ཀྱི་མུན་སེལ། བློ་གླིང་དཔར་མ།
༣༦༽ རྣམ་ངེས་ཊིཀ་ཆེན། བློ་གླིང་དཔར་མ།
༣༧༽ ཕར་ཕྱིན་རྣམ་བཤད་རྟོགས་དཀའི་སྣང་བ། ཐེ་ཝན་དཔར་མ།
༣༨༽ སྟོང་ཐུན་སྐལ་བཟང་མིག་འབྱེད། ཐེ་ཝན་དཔར་མ།
༣༩༽ ཟབ་ལམ་དབུ་མའི་ལྟ་ཁྲིད། བློ་གླིང་དཔར་མ།
360



༤༠༽ འདུལ་བའི་གླེང་འབུམ་ཆེན་མོ་། ཝཱ་ཎཱ་དཔར་མ།
༤༡༽ ཚད་མའི་བསྟན་བཅོས་རིགས་པའི་རྒྱན། བློ་གླིང་དཔར་མ།
༤༣༽ དབུ་མའི་མཐའ་དཔྱོད་ཟབ་དོན་ཡང་གསལ་སྒྲོན་མེ། བློ་གླིང་དཔར་མ།
༤༣༽ དབུ་མའི་སྤྱི་དོན་ཟབ་དོན་གསལ་བའི་སྒྲོན་མེ། བློ་གླིང་དཔར་མ།
༤༤༽ མཛོད་འགྲེལ་ཤེས་བྱ་རབ་གསལ། བློ་གླིང་དཔར་མ།
༤༥༽ ཕར་ཕྱིན་མཐའ་དཔྱོད་ཡུམ་དོན་ཡང་གསལ་སྒྲོན་མེ། དགའ་ཤར་དཔར་མ།
༤༦༽ ཕར་ཕྱིན་སྤྲིན་དོན་ཡུམ་དོན་གསལ་བའི་སྒྲོན་མེ། ཐེ་ཝན་དཔར་མ།
༤༧༽ རྣམ་འགྲེལ་དཀའ་འགྲེལ་དགོངས་པ་རབ་གསལ། བློ་གླིང་དཔར་མ།
༤༨༽ བློ་སྦྱོང་ཆོས་ཀྱི་སྒོ་འབྱེད། ལྡི་ལིའི་དཔར་མ།
༤༩༽ རྒྱན་འགྲེལ་སྤྱི་དོན་རོལ་མཚོ། ཐེ་ཝན་དཔར་མ།
༥༠༽ རྗེ་བཙུན་ཕར་ཕྱིན་མཐའ་དཔྱོད། ཐེ་ཝན་དཔར་མ།
༥༡༽ ཀུན་མཁྱེན་ཕར་ཕྱིན་མཐའ་དཔྱོད། ཐེ་ཝན་དཔར་མ།
༥༢༽ མཁས་གྲུབ་བསྟན་དར་བའི་ཕར་ཕྱིན། སེར་སྨད་དཔར་མ།
༥༣༽ ཕར་ཕྱིན་སྤྱི་མཐའ་ཟུང་འབྲེལ། སེར་སྨད་དཔར་མ།
༥༤༽ མཛོད་འགྲེལ་མངོན་པའི་རྒྱུན། ཐེ་ཝན་དཔར་མ།
༥༥༽ མཛོད་འགྲེལ་ཉིད་བྱེད་དབང་པོ། སེར་སྨད་དཔར་མ།
༥༦༽ དྲང་ངེས་དཀའ་འགྲེལ། བློ་གླིང་དཔར་མ།
༥༧༽ དྲང་ངེས་ཨུཏྤལའི་ཕྲེང་བ། དགའ་ཤར་དཔར་མ།
༥༨༽ ཀུན་གཞིའི་རྩ་བ། ཐེ་ཝན་དཔར་མ།
༥༩༽ ཀུན་གཞིའི་དཀའ་འགྲེལ། ཐེ་ཝན་དཔར་མ།
༦༠༽ ཕར་ཕྱིན་སྤྱི་དོན་གྱི་ཟུར་མཆན། བློ་གླིང་དཔར་མ།
པ༡༽ ལམ་རིམ་བདེ་ལམ། སེར་བྱེས་དཔར་མ།
361



༦༢༽ དབུ་མའི་སྤྱི་མཆན། བློ་གླིང་དཔར་མ། །
༦༣༽ ལམ་རིམ་གདུང་སེལ་བདུད་རྩིའི་ཐིགས་ཕྲེང་། ཀིརྟིའི་དཔར་མ།
པ༤༽ ལམ་ཁྲིད་སྐལ་བཟང་གདུང་སེལ། སི་ཁྲོན་ལྕཊ་དཔར་མ།
པ༥༽ ཀུན་གཞིའི་ཐལ་ཕྲེང་། བློ་གླིང་དཔར་མ།
༦༦༽ ཀེའུ་ཚང་ཀུན་གཞིའི་དཀའ་འགྲེལ། བློ་གླིང་དཔར་མ།
༦༧༽ དྲང་ངེས་འཇུག་ངོགས། སེར་སྨད་དཔར་མ།
༦༨༽ བློ་གསལ་དགའ་བསྐྱེད་སྙིང་གི་ནོར་བུ། བློ་གླིང་དཔར་མ།
༦༩༽ ཐུབ་དབང་ཞལ་ལུང་། བོད་ཀྱི་དཔེ་མཛོད་ཁང་།
༧༠༽ མི་ཉག་དྲིས་ལན། ཀིརྟིའི་དཔར་མ། །
༧༡༽ ཕར་ཕྱིན་སྐབས་བཞི་བའི་སྡོམ་ཚིག བློ་གླིང་དཔར་མ།
༧༢༽ གུང་ཐང་འགྲེལ་མཆན། ཐེ་ཝན་དཔར་མ།
༧༣༽ གསེར་ཕྲེང་ཚིག་སྡོམ། སྒོ་མང་དཔར་མ།
༧༤༽ དམིཊ་བརྟག་དགོངས་འགྲེལ། ཀིརྟིའི་དཔར་མ།
༧༥༽ དྲིས་ལན་རྫོགས་ལྡན་མཚོན་པའི་མེ་ལོང་། ཀིརྟིའི་དཔར་མ།
༧༦༽ དོན་གསལ་གནད་ཀྱི་ལྡེ་མིག ཀིརྟིའི་དཔར་མ།
༧༧༽ ཨ་ཁུ་འཇམ་དབྱངས་ཀྱི་རྣམ་འགྲེལ་གྱི་མཆན་འགྲེལ། ཀིརྟིའི་དཔར་མ།
༧༨༽ གོང་ས་མཆོག་གི་བདེན་བཞིའི་བཀའ་ཆོས། བློ་གླིང་དཔར་མ།
༧༩༽ ཕར་ཕྱིན་བརྗེད་བྱང་སྐལ་བཟང་མགྲིན་རྒྱན། ཀིརྟིའི་དཔར་མ།
༨༠༽ ལམ་རིམ་འབྲིང་བོ། སེར་བྱེས་དཔར་མ།
༨༡༽ ལྷག་མཐོང་ཆེན་མོ། བློ་གླིང་དཔར་མ།
362



མཇུག་གཏམ།
༧རོང་ཆེན་བསྟན་པའི་སྒྲོན་མེ། ༧སྐྱབས་མགོན་ཀིརྟི་སྐུ་ཕྲེང་བཅུ་གཅིག་
པ་ཆེན་པོའི་ཐུགས་བརྩེས་གཟིགས་སྐྱོང་འོག སྡེ་འདིར་ཕྲན་རང་ཐལ་ཕྱིར་གྱི་སྦྱོར་
བ་ལ་ལན་བཞི་འདེབས་པའི་རྩོད་གྲྭའི་འགྲོ་ཚུལ་ཙམ་ཡང་མི་ཤེས་པ་ནས་འཛིན་
ཆོས་རྒྱུགས་སྤྲོད་རིམ་བགྲོད་ཀྱིས་ཕར་ཕྱིན་སློབ་ཐོན་པའི་མིང་ཙམ་གྱི་མཐའ་ཅན་
དུ་གྱུར་ལ། སྐབས་དེ་དག་གི་སློབ་ཞོར་དང་བར་གསེང་ལྟ་བུའི་ཆུ་ཚོད་དམ་བསྒྲུབས་
ཀྱིས་དགེ་བའི་བཤེས་གཉེན་དང་ཆོས་གྲོགས་དཔྱོད་ཤེས་ཅན་རྣམས་ཀྱིས་ཤེར་ཕྱིན་
གྱི་གཞུང་དོན་དཀའ་གནད་དོགས་གཅོད་ལ་རང་གི་ཐོས་དཔྱོད་དང་མཐུན་པའི་
གོ་ཚུལ་འཛིན་མཚམས་སོགས་ཟིན་བྲིས་བརྗེད་བྱང་ལྟ་བུར་བྲིས་ཉར་བགྱིས་པ་དག
སྨོན་འདྲིས་ཆོས་གྲོགས་དམ་པ་འགས་གཞུང་ཆེན་མོའི་དོགས་དཔྱོད་བྲིས་རྩོམ་དཔར་
བསྐྲུན་བྱ་བ་ནི་རབ་བྱུང་བའི་ལས་སུ་ཤིན་ཏུ་འོས་ཤིང་། རྒྱལ་བ་རྣམས་ཐུགས་
མཉེས་པའི་མཆོད་སྤྲིན་དུ་འགྱུར་ཚུལ་གྱི་ཞལ་མཆིད་གནང་བ་དེ་ལྟར་ཡང་། ཕྲན་
གྱི་རྩོམ་ཡིག་འདི་དག་གཞུང་ཆེན་མོའི་ཚིག་དོན་སྒྲ་སྤྱི་ཙམ་གྱི་ཐོས་བསམ་ལ་གཞི་
བཅོལ་དེ་བྲིས་པ་ཤ་སྟག་ཏུ་ངེས་པས་རང་དགར་དཔར་བསྐྲུན་བྱ་ནུས་བྲལ་གཤིས།
འབྲས་བློ་གླིང་ཏྲེ་ཧོར་ལྷ་རམས་པ་དགེ་བའི་བཤེས་གཉེན་ཟླ་བ་ཚེ་རིང་མཆོག་ལ་
རྩོམ་ཡིག་འདི་དག་དེབ་གཟུགས་སུ་དཔར་བསྐྲུན་ཞུ་འོས་དགེ་མིན་གྱི་ཐོག་མའི་
སྤྱན་འབུལ་ཞུས་ཤིང་། དགེན་རིན་པོ་ཆེ་ཁོང་གིས་དགྱེས་མཉེས་ཆེན་པོས་ཞིབ་
གཟིགས་ནན་ཏན་དུ་གནང་བ་མ་ཟད་ཡིག་ངག་གཉིས་ཐོག་ནས་དཔར་བསྐྲུན་བྱེད་
འོས་ཀྱི་དགོངས་ཚུལ་གནང་བ་ལྟར། ཀློག་པ་པོ་རྣམས་ཀྱི་སྤྱན་ལམ་དུ་བསྟར་འདུན་
363



གཟུར་གནས་ཀུནྡ་བཞད་པའི་འཛུམ་ཟེར། །
གྱི་གདེང་སྤོབས་ཀྱང་འདི་ནས་བྱུང་བས་དགེན་དམ་པ་ཁོང་གི་བཀའ་དྲིན་རྟག་ཏུ་
དྲན་བཞིན་ཡོད། །
དེར་བརྟེན་བྲིས་རྩོམ་འདི་དག་ལ་བསྐྱར་ཞིབ་སྣོན་འཕྲིའི་ཞུ་སྒྲིག་རང་ནུས་
ཅི་ལྕོགས་བྱས་ཤིང་། ལུང་ཚིག་རྣམས་ཀྱི་ཁུངས་གསལ་ཤོག་གྲངས་གསར་དུ་
བཀོད་པ་དང་། འགའ་རེའི་གཞུང་ཁུངས་མར་འཚོལ་ལོང་མ་བྱུང་བར་གང་དུ་
གསལ་བའི་གཞུང་མིང་ཤོག་གྲངས་གུག་རྟགས་སུ་བཀོད་པ་སོགས་ལས་འདིའི་སྔ་
ཕྱིར་རམ་འདེགས་མི་དམན་པ་གནང་བའི་དགེ་ལས་ཆོས་གྲོགས་རྣམས་དང་། ཕྲན་
གྱི་ལས་དོན་གང་ཅིར་རྒྱབ་སྐྱོར་ཚད་མེད་གནང་མཁན་ཕ་དམ་པ་ཨུ་རྒྱན་དང་མ་
ཚེ་སྒྲོན་གཉིས་ཀྱི་བཀའ་དྲིན་ལའང་ངོས་འཛིན་ཟབ་མོས་ཐུགས་རྗེ་ཆེ་ཞེས་ཡང་ཡང་
བརྗོད་འདོད།
འདི་ལྟར་སྐྱེས་སྦྱངས་ཀྱི་ཡོན་ཏན་དམན་མིན་ལ་མ་བལྟོས་པར་རིག་པ་
རྩོམ་པ་ཤེས་རབ་འཕེལ་བའི་གྲོགས་སུ་ངེས་ཤིང་གསུངས་པ་ལྟར། རྩོམ་པའི་ལེགས་
བྱས་ཀྱི་བྱ་བར་ཞུགས་པའི་དགེ་ཚོགས་ཅི་མཆིས་པ་ཡང་༧སྤྱི་ནོར་༧གོང་ས་སྐྱབས་
མགོན་ཆེན་པོ་མཆོག་དང་། མེ་ཏོག་གང་ལ་ཕོག་པའི་ལྷ་སྐལ་༸རོང་ཆེན་བསྟན་
པའི་སྒྲོན་མེ་རྣམ་གཉིས་ཀྱི་སྐུ་ཚེ་ཞབས་པད་བརྟན་ཅིང་། ཐུགས་ཀྱི་བཞེད་དགོངས་
ལྷུན་གྱིས་འགྲུབ་པའི་རྒྱུར་འགྱུར་བ་དང་། བརྒྱ་ལ་གཞུང་ཆེན་མོའི་དགོངས་དོན་
མ་རྟོགས་པ་དང་ལོག་པར་བཤད་པ་སོགས་འགལ་འཁྲུལ་ཅི་མཆིས་གཟུར་གནས་
མཁྱེན་དཔྱོད་ཅན་རྣམས་ཀྱི་སྤྱན་སྔར་སྒྲིབ་པར་མི་འགྱུར་བའི་མཐོལ་བཤགས་
བཅས་རྩོམ་པ་པོས། ཕྱི་ལོ་ ༢༠༡༡ ཟླ་ ༡༢ ཚེས་ ༣༠ ལ།
364



༄༅།། ཕར་ཕྱིན་དགོངས་དཔྱོད་གཟུར་གནས་ཀུནྡྲ་བཞད་པའི་འཛུམ་ཟེར།
སློབ་སྟོན་པ། །
འབྲས་བློ་གླིང་ལྷ་རམས་པ་ཏྲེ་ཧོར་དགེན་ཟླ་བ་ཚེ་རིང་།
རྩོམ་པ་བོ་
བློ་བཟང་རྒྱ་མཚོ།
I
གློག་ཀླད་འགན་འཛིན་དང་གློག་ཀླད་སྤྱིའི་བཀོད་སྒྲིག་པ། གཟའ་རུ་དར་རྒྱས།
གློག་ཀླད་དུ་སྒྲིག་འཇུག་མཁན། བཀའ་ཐུབ།
དང་པོ།
༥༠༠
པར་ཐེངས།
པམ་གྲངས།
དཔེ་སྐྲུན་བྱ་ཡུལ།
འགྲེམ་ཐེལ་མཁན།
New Delhi-100 020 INDIA
འགྲེམས་སྤེལ་སྡེ་ཚན།
འཕགས་ཡུལ་ཀིརྟིའི་བྱེས་པ་གྲྭ་ཚང་གི་དེབ་སྤྱིའི་འདོན་ཐེངས་བརྒྱ་དང་ཉེར་གཅིག་པ། །
ཕར་ཕྱིན་དགོངས་དཔྱོད་གཟུར་གནས་ཀུནྡྲ་བཞད་པའི་འཛུམ་ཟེར། ཕྱི་ལོ་ ༢༠༡༡ ཟླ་ ༡༢ ཚེས་ ༢༠ ལ།



www.archanapress.com
Kriti Jepa Datsang
Institute of Higher Tibetan Studies
P.O. Mcleod Ganj-176219
Upper Dharamsala
Distt. Kangra(H.P.) India.
